In Regulas Modestiae. 625

declarat ; tollitque pulchritudinem omnem, et totum
deformat atque obscurat aspectum: quae vitia a religiosis
hominibus longe abesse debent. Quocirca non ab re fuerit,
quoniam leges nostra: adeo nobis hanc hilaritatem vultus
orisque commendant, de ea singillatim pauca disserere.

DE FRONTIS SERENITATE ATQUE HILARITATE.

Hic duo quaeri possunt: alterum est, cur imperetur
serenitas vultus? alterum, quomodo obtinenda?

Haec etiam pertinet ad modestiam. Dicit etiam
Ambrosius in Off. “In modestia maxime tranquillitas
animi ac studium mansuetudinis quaeritur.'’

CUR IMPERETUR SERENITAS VULTUS.

Quoad primum, quinque possunt afferri causae, cur jure
praecipi videatur hilaritas, ac serenitas frontis. Prima est
ad aedificationem hominum; quia serenitas et tranquil-
litas vultus in religioso indicat aut perfectam appetitionum
omnium quietem et tranquillitatem, aut abundantiam quan-
dam Sancti Spiritus, aut conditionem religiosi status, et
differentiam a seculari. Quae omnia aedificandi vim habent.

10. Perfectam animi quietem ac perturbationum omnium
sedationem indicat, ut in Socrate philosopho, cujus uxor
Xantippe dicebat se vidisse eodem vultu atque fronte
exeuntem illum domo, et redeuntem; ut scribit Cicero
in Tuscul. et Laert. in vita: quae frontis constantia atque
hilaritas in eo ex moderatione appetitionum ortum habuit.

Atque id quidem multo verius multoque planius anim-
advertitur, cum ad humanum studium ac diligentiam
accesserit gratia, qua carebant ethnici. Itaque scimus in
nostro Parente Ignatio quantam ad moderandos tum
animi, tum corporis motus vim habuerit continens sui
domandi studium cum coelesti gratia conjunctum. Quae
quidem appetitionum moderatio ac mortificatio eam illi
aequalitatem animi genuit, perpetuamque constantiam,

ut etiam in corpus redundaret. Siquidem accepimus
OO

