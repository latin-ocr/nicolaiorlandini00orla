De Disciplina Mensa». 371

membrorum compositione versatur, nam id significare po
tissimum modestiae nomine Constitutio videtur.

Quoniam autem in omnibus hanc servandam Consti-
tutio ipsa jubet, descendendum nobis crit ad minuta
quaedam, quo etiam gravissimorum Patrum descendit
auctoritas; ab eorum quippe fontibus hauriemus quidquid
fere in hoc genere praecipiemus. Et si pauca nos quidem
de multis, sed tamen unde conjici de reliquis ac similibus
possit. Modestiam igitur in mensa servabimus, si mem-
bris omnibus moderemur, praecipue vero versari in his
quinque corporis partibus haec virtus debet. 10. In mode-
ratione capitis et cervicum. 20. In moderatione oculorum.
30. In moderatione oris et linguae. 40. In moderandis
manibus brachiisque. 50. Denique in moderando toto
corporiS trunco.

10. In moderatione capitis et cervicum, ne vel nimia
capitis inclinatione, tamquam pecudes, projecti videamur
ad pastum, vel conversione colli motuque minus decoro
levis arguamur ingenii. Ideo Clemens: “Cum de vitiis
quibusdam, malisque moribus in convivio vitandis prze-
cepisset‚ tandem ad cervicum motum ita descendit.
Sit gravis quoque aspectus, collique conversio ac motus
honestus et decorus.”1 Et supra: “ Saepe,” inquit, “moveri‚
habitumque et figuram mutare, signum est levitatis.''
Idemque monet, eodem loco, ne videri velimus tanquam
ferae cibis haerere, ideoque praestat inter edendum erecto
esse capite, non inclinato.

20. In moderatione autem oculorum, ne eos vagari
patiamur, aut in convivas eorumque cibos conjiciamus;
id enim est, et nimiae aviditatis in cibis, et illiberalis
educationis indicium. Quam oculorum modestiam, dum
cibum sumimus, plurimum commendant Sancti. Ac beatus
quidem Pachomius in regula, quam per angelum a
Deo accepit, ita monet: “Ne circumspicias vescentes
alios, unusquisque praepositorum docebit in domo sua

1 Paedag. l. 2. c. 7.
Y 2

