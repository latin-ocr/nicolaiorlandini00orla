De recta intentione. 2 2 3

num, non aeternum et divinum, spectabat. Atque hoc
jucundum bonum est.

Secundum autem bonum est utilitas, quae virium non
minus habet ad maculandam mentem, quam delectatio
atque voluptas. Cujus etiam laquei atque fraudis in Sacris
Literis exempla non desunt. Videbatur Judas pauperibus
egenisque consulere, cum dicebat : “ Quare hoc unguentum
non veniit trecentis denariiS, et datum est egenis?'' Sed
tamen suam spectabat utilitatem: “Nec enim de egenis
pertinebat ad eum, sed quia fur erat, et loculos habens, ea,
quae mittebantur, portabat 3 ’Ἴ quanquam hujus mens nihil
habebat recti, nihil sinceri, tota erat obliqua, tota prava.
Turbae quoque, apud Joannem, cum quaerebant Jesum,
quaerebant eum propter panes quos manducaverant, teste
Christo: “ Quaei·itis,'' inquit, ‘¹ me, non quia vidistis signa.
sed quia manducastis ex panibus et saturati estis, opera-
mini non cibum qui pe1·it.'’2 Non igitur inutiliter quae-
rebant eum; sed utilitas illa fluxa erat et temporaria,
meritoque a Christo reprehensa, ut quie rectam mentem
commacularet.

Tertium bonum est honoris et gloriae, quod omnium
maxime rectam mentem evertit, duplici de causa. Primum,
quia cum res sit spiritualis et ad animam ac rationem
spectet, honestius videtur expeti gloria ipsa, quam aut
utilitas aut voluptas. Planum ex eo fieri potest, quod
plerique hominum honores et gloriam non tecte ac dis-
simulanter ambiunt, sicut aut corporis voluptates aut
pecuniae quaestus, sed palam atque aperte. Ideo hujus
appetitus omnibus fere actionibus admiscetur, et rectae
menti struit insidias. Imo hinc Satanas ansam arripit
tentandi homines gravioribus vitiis, ut testatur B. Isaac:
“Quia vana gloria‚'' inquit, “vitium non putatur.’'3 Quod
confirmat S. Diadocus, cum ait: “daemones ex cupiditate
gloriae in primis occasionem sumere suae malitiae, et per
earn, tanquam per fenestram quandam occultam, diripere

¹ Joan. 12. 2 Joan. 6. ³ De Contempt. Mundi. c. 17.

