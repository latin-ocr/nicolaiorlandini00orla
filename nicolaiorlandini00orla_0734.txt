714 De ratione vivendi Societatz's.

Idem Martin. ε “Lauda parce, vitupera parcius; nam
similiter,” inquit, “reprehensibilis est nimia laudatio, ut
immoderata vituperatio: illa siquidem adulatione, ista
malignitate suspecta, testimonium veritati, non amicitiae
reddes.'’ Duas rationes attingit, cur nec nimium laudare
quempiam oporteat, nec vituperare. Primam, quia gignitur
suspicio adulationis, vel malignitatis. Secundam, quia
amicitiae vel odio videtur reddi testimonium, non veri-
tati. Adde tertiam. Quia non est pudentis, et verecundi
hominis, praesertim coram prudentibus, de aliorum vita
moribusque ferre sententiam, judicumque suum tanquam
excellentis auctoritate hominis interponere. Accedit etiam
quarta; quod plerumque nimia aliorum laudatio coram iis
qui sibi aliquid esse videntur, aut re vera sunt, minus solet
esse jucunda; putant enim se prae illis, qui laudantur,
haberi minoris: atque idcirco evitandus hic scopulus
diligenter.

Dilectionis autem, et charitatis erit, 1¹¹¹. si de eorum
potius quibuscum loquimur, rebus, quam de nostris
sermonem inferemus. Sunt enim multi, qui de suis rebus
nimium libenter sermonem inferunt. Ex quo fit, ut semper
ipsi loquantur: quia amore suarum rerum, vel suae artis ac
professionis longe provecti, modum in loquendo tenere
non possunt; caeteris autem vix loquendi spatium ullum
dant. Cum contra suadeat charitas, ut potius de eorum
quibuscum agimus, loquamur rebus quam de nostris; sic
enim facile consequimur, ut illi ipsi qui in congressu
convictuque nostro muti sunt, et verborum laborant inopia,
suarum rerum recordatione, atque amore excitati, materiam
aliquam sermonis inveniant.

2¹¹¹. Charitatis etiam, et prudentiae fuerit accommodare
sermones ad eorum, quibuscum agimus, captum atque
intelligentiam. Propterea enim multi silent, quia saepe
de rebus quas ipsi minus capiunt, introducitur sermo. Ut,
si coram iis qui litteras non noverunt, de litteris, ac sci-
entia sermonem inferas, etc. Ut jure ad alios fugiant, ne

