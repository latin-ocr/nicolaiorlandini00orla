42 De societatis Fine.

animas ad salutem, quae sine magno studio laboreque
non revocantur. Difficillimum est enim avellere homines
e rebus humanis, revocare ab inveterata consuetudine
usuque vitiorum, eripere de faucibus Sathanae, qui ani-
marum praedae quotidie imminens circuit quaerens quem
devoret. Quod sathanas ipse in animarum perniciem
semper excubat, quantum vigiliarum suscipiendum nobis
est, quantum studii adhibendum in eis servandis et recu-
perandis: non enim sedendo ac dormiendo servantur,
sed “impense‚” ut Constitutio monet, in earum salutem
ac perfectionem incumbendo. Sed quinam sunt, qui
impense seduloque in hanc procurationem incumbunt?

Restat igitur hoc postremum, ut quibus signis ii, qui
in animarum salutem excubant, eamque valde sitiunt,
internoscantur, breviter exponamus. Quinque autem
possunt esse signa. Primum est, nullis neque laboribus,
neque incommodis animarum causa parcere. Patet id
in Apostolo Paulo, qui impense in animarum salutem
incumbebat. Quid enim ipse de se scribit ad Corinthios ?1
“ In laboribus,'' inquit, “ plurimis, in carceribus abundan-
tius, in plagis supra modum, in mortibus frequenter:‘’ et
reliqua quae enumerat. Et alibi plus se caeteris Apostolis
laborasse testatur, nempe in rem animorum. Et eadem
epistola:‘² “In omnibus,'’ inquit, “tribulationem patimur,
sed non angustiamur, aporiamur, sed non destituimur,
persecutionem patimur, sed non derelinquimur, dejicimur,
sed non perimus :’' et alibi “ Maledicimur et benedicimus,
persecutionem patimur et sustinemus, blasphemamur et
obsecramus;”3 nam infra sic dicit, omnia enim propter
nos, nempe Magistrum suum ac ducem sequi placuit,
cujus sunt noti labores ac sudores, notae peregrinationes
et contentiones, nota vitae discrimina ac pericula pro
animarum salute suscepta.

Secundum signum est nullum tempus quaerendi juvan-
dique animas praetermittere, sed opportune, importune

1 2 Cor. 11. 2 2 Cor. 4. ³ 1 Cor. 4.

