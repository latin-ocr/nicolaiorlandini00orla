320 De ratione vivendi Socz'etalz's.

non desunt3 ut in Greg. NazianZ. de daemone quo Cyprianus,
ante baptismum, ad solicitandam despiciendamque Jus-
tinam virginem familiariter utebatur.1 Qui quidem daemo-
nem scribit esse corporeum ac voluptatum amantem,
ideoque pro lenone Cypriano famulari solitum. Reddit
autem rationem Sanctus Thomas cur malus daemon, cum
sit expers corporis, contaminatione nostri corporis delec-
tatur; quia daemon, inquit, intelligit hoc peccatum maxime
adhaerere humanae naturae, difficileque ab eo quempiam
liberari posse, cum insatiabilis sit rerum delectabilis appe-
titus, ut dicitur.2 His igitur tribus de causis proximis,
quae nullo modo, cum malis angelis, bonis spiritibus sunt
communes, sanctis angelis adscribitur puritas; meritoque
ab Ignatio nostro perfectze castitatis idea ex illorum
potissimum comparatione petita est. Ex his autem colli-
gere licet, quo quis est in castitate tuenda vigilantior, eo
propius ad sanctos angelos beatasque illas mentes eum
accedere; quo vero negligentior, eo congruere cum dae-
monibus magis.

Jam vero quos B. Ignatius fines et quasi terminos
religiosae castitati constituerit satis ostensum est. Nunc
quod tertio loco propositum erat: Quam difficilis, quam-
que ardua sit castitatis laus, pluribus ostendamus.

§⁴ 3.—ANc;E1„lCA l’URITAS EST DIFFICILIS.

Enitendum autem cum dicat noster Pater ad angelicam
puritatem, non obscure significat quanta haec castitas
difficultate paretur, quantis cum laboribus custodiatur.
Difficilis cst autem castitatis pugna tribus de causis.
Primum, ratione imbecillitatis humanae. Secundo, quia
universalis, fereque neminem excipit. Tertio, quia castitas
multis patet insidiis, doloque circumvenitur.

1 Orat. IS. de Daemone. '³ Comment. in Eihie. l. 3.

