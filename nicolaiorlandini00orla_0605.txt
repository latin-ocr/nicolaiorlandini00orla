In Regnlas Modestiae. 58 5

‘¹ Per quam aliquis in omnibus exterioribus modum tenet.”
Non quod etiam ad moderandos animi motus modestia
ipsa non spectet: nam contrarium Doctor ipse docet a. 2.
q. 160, et q. 161. ubi modestiae partes dividit, quarum unam
humilitatem facit, quae ad moderandos animos tota spectat.
Anselmus quoque, in Epist. ad Phil. 4, modestiam versari
docet tribus in rebus: in animo, in operatione, in verbis.
Sed idcirco dicitur exteriora omnia moderari, quia partem
illam S. Tho. definiebat modestice, quze moderandis exteri-
oribus continetur, quaeque nota omnibus cum sit, merito
proprio modestiae nomine nuncupatur; juxta illud Phil. 4.
“Modestia vestra nota sit omnibus hominibus.'‘ Nam in-
teriores animi motus nisi ex externis noti esse non possunt.
Nec vcro nos aliter accipimus hic modestiam, ut diximuS,
nisi ut in exterioribus occupatur. Partes autem modestiae
quae inter nos motus animi moderantur ac fraenant, jam
eas vulgo aliis nominibus appellamus, ut humilitatis, etc.
Dicitur praeterea, “ut non offendat cujusquam aspectum.’'
Hoc ex Augustino sumptum est ch. 3. to. 1. qui sic prae-
cipit in sua regula: “In incessu, statu, habitu, et in omnibus
motibus vestris nihil fiat quod cujusquam offendat aspectum,
sed quod vestram deceat sanctitatem.'' Hic igitur modestiae
finis est, ut nullius offendatur aspectus, et hoc est quod
regula nostra significat, cum praecipit tales esse debere
motus omnes gestusque corporis, ut apud omnes :edifica-
tionem pariant: quod idem est ac si diceret, ut nemo ex
eorum aspectu jure possit offendi. Idem dixit e contrario.
Dicet aliquis z Quomodo dicimus hac postrema definitionis
particula modestiae finem significari, cum in Prov. c. 21.
dicatur, Finis modestiae timor Domini? Nimirum quia
timor Domini cogit nos omnem proximi offensionem vitare.
Deinde, dicitur esse timor Domini finis modestice, quia
eadem modestia et proximorum oculis servit interdum
et divinis, et dum proximorum offensionem vitat, vitat
etiam eadem opera et divinam; et contra. V. g. Dum Ι
oculos modeste contineo, ne huc illucque protervi vagentur,

