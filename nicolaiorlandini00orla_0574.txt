554 De ratione vivendi Socz'elatz's.

quodammodo capitur, ut desipere interdum eis, et gravis
videri incipiat ipsa Religio, disciplinae custodia, paupertatis
incommoda, quae sunt divitiae religiosorum. At si quis
et habendis et audiendis sanctis colloquiis animum assue-
faciat, praeclare adversus haec pericula sese muniet.

ἓ 2.—QUANTUM DEBEANT AEGROTI ALIOS AEDIFICARE.

Satis de eo, quod primo loco propositum erat, “Ubinam
haec aedificatio, quam in aegrotis Constitutiones exigunt,
sita sit.'' Nunc de altero, quod deinceps sequebatur,
“Quanta esse debeat haec aedificati0.” Maximam autem
esse oportere tribus conditionibus ostendunt. Prima est,
ut non minus aedificationis in morbo quam in sanitate
praebeatur, ex quo sequitur conandum aegrotis esse, ut
unumquemque vehementer aedificent. Nam, cum quis
recte valeat, naturam facile vincit, et ad exemplum mores
suos componit: at, cum aegrotat‚ saepe etiam languet exer-
cendae virtutis studium, et nisi in habitum virtus ipsa
conversa sit, natura vitiosa se prodit, et tum demum qualis
sit quisque perspicitur. Atque haec nimirum causa est,
cur multi, qui probatae videbantur esse virtutis, dum recte
valebant, postea cum in morbum delapsi sunt, morosiores
deprehendantur, et famam probitatis amittant. Ideo
quales in morbis inveniri volumus, tales esse conemur,
dum integri sumus. Id quod in Job observat Chrysos-
tomus,1 quem ait idcirco animi fortitudinem et tolerantiam
in rebus asperis atque in adversa valetudine praestitisse,
quia ad eam se antea, cum bonis omnibus florebat, diuturna
meditatione exercuerat: et propterea Christi pugilem sic
hortatur: “ Exerce te in paelestra; aerumnosos dolores, qui
animo obversantur tuo, fer fortiter, ut corporis item possis.
Etenim si Job, antequam cum diabolo certamen iniit,
non animum exercuisset, non tantopere ex contentionibus
clarus ac nobilitatus fuisset,'’ etc. Xaverius quoque noster,

¹ Apud Olymp.

