.De nimia corporis sollicitudine. 409

videatur; eorum enim juvamur exemplo et excitamur
ad simile virtutis studium, cum eorum in orando vigi-
lantiam, in quiete silentium, in legendo sedulitatem, in
suis erga nos officiis charitatem, in omni denique actione
modestiam ante oculos propositam semper habemus.
Melius etiam iis inspectantibus religiosa disciplina, quam
cum soli degimus, custoditur, ubi enim testes et arbitri,
ibi arctior disciplina; solitudo vero saepe libertatem
minime consentaneam religiosae gravitati suadet. Et
haec forsitan causa est, cur Beatus ctiam Benedictus
monachis suis dormiendi locum omnibus, si id fieri
possit, velit csse communem; sin minus saltem plures
in uno eodemque cubiculo, et quidem senioribus inter-
mixtos noctu quiescere. A quo haud dubie mutuatus
videtur Ignatius, qui in Constitutionibus praecipit ut
praesertim novitii in uno eodemque cubiculo terni aut
quaterni juniores cum maturiore aliquo permixti degant;
quamvis non vetet interdum et novitios separatum habere
cubiculum, pro personarum videlicet tum conditione, tum
bono. Sed assuefactio et consuetudo contubernii socie-
tatem leviorem facit, tum etiam amor paupertatis et
humilitatis; paupertatis quidem, quia nihil sibi arrogat
proprium, ne locum quidem, sed omnia cum omnibus
vult esse communia. Quapropter, et in regula Beati
Francisci ita dicitur: “Fratres nihil sibi approprient,
nec domum, nec locum, nec aliquam rem.'’ Humilitatis
autem, quia vere humilis vel cubiculi angulo se putat
indignum, memor humilis salvatoris, qui non habebat
ubi reclinaret caput suum.

Altera vero causa cur qui de se ipsi nimis solliciti sunt,
cubiculi permutationem expetunt, est quia hibernis tempo-
ribus srigidius, vel aestivis videatur ardentius. Sed huic
sollicitudini dupliciter occurremus, 10. Si memineri-
mus eorum modestiae, qui in eodem ante nos cubiculo
versati sunt, ejusdem forte valetudinis ac conditionis, nec
tamen de eo mutando magnopere laborarunt. 20. Si

