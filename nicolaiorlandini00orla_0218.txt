198 De ratione vivendi Socz'etatzlc.

sanctis ac fidelibus adversatur, et propterea dixit Aposto-
lus : “ Quia adversarius vester3 ” secundum est fortitudo et
potentia ne quis illi resistat, quae, ut diximus, declaratur
per “leonem,” cui difficillime resisti potest ; tertium esuries
et crudelitas ne cui parcat, quod per rugitum et devo-
rationem significatur3 quartum est solicitudo et vigilantia
ne quis effugiat, dum dicitur “circuire'' His quatuor,
quae ex parte diaboli sunt, totidem Petrus opponit ex
parte hominis, ut resistere queat. Nam contra perversi—
tatem ejus, qui semper bonis omnibus adversatur, resis-
tentiam suadet cum dicit: “resistite,'' sicut et Jac. 4.
. “Resistite diabolo et fugiat a vobis;” nam, ut ait Gregorius,
non est timendus hostis qui non vincit nisi volentem.
Contra fortitudinem ac potentiam ejus fortitudinem homi-
nis et animi magnitudinem ponit, curn dicit “fortes;''
quia, ut in Exercitiis admonet P. Ignatius‚ contra diabolum
plurimum valet animi magnitudo, sicut pusillanimitas
valde nocet. Contra crudelitatem ac voracitatem ejus
fidei mansuetudinem ut scutum opponit, dum dicit “in
fide :'’ mansuetudinem quidem quia, ut dicitur, “ In fide et
lenitate ipsius sanctum fecit illum ;”1 scutum autem, quia
monet Paulus: “In omnibus sumentes scutum fidei, in
quo possitis omnia tela nequissimi ignea extinguere.‘’2 Ut
enim feritatem inimicorum, qui scuto tecti sunt, parvi
pendunt, sic diaboli crudelitatem, qui fidei scuto pro-
teguntur. Denique contra sollicitudinem et vigilantiam
daemonis vigilantiam hominis poscit, cum dicit “et vigi-
late;'' quae vigilize, orationes potissimum esse debent,
quod est praecipuum contra diabolum telum, ut infra
dicemus. Quare cum de diaboli tentatione ageretur, ea
fuerunt adhibenda remedia quae contra diabolum potissi-
mum valent, et indicandae resistendi rationes. Quod in
nostra regula, quae ut diximus universe de tentatione
loquitur, imo de iis maxime quae oriuntur ex nobis,
locum non habet.

² Ecel. 4. 5. 2 Eph. 6.

