442 De ratione vivendi Socz'etatz'S.

delinquunt, qui nec tempus, nec locum saepe norunt; nec
ad ludum consilio et sapientia, sed coeco quodam impetu
ac cupiditate ducuntur. Ideoque quod in his vitium est,
in illis est virtus, in quibus ratio gubernat omnia: habitus
autem ex ratione operans, ut idem S. Thomas docet, virtus
quaedam moralis est, atque idcirco in ludis etiam potest
esse virtus. Et quidem εὐτραπελίαν in his Aristotelesl
ponit παρὰ τόυ ἒύ τρέπειν τὸν λόγον, quod dicta aliqua aut
sacta, ut ait B. Thomas, in solatium quis hilaritatemve
bene vertat. Ipse autem Thomas virtutem hanc, quae
ludos consilio et ratione dirigit, quatenus a ludendi
immoderatione nos cohibet, ad modestiam scilicet
revocat.

Ex quibus efficitur religiosos ludos, cum tam multis
rebus a saecularibus secernantur, et honestos esse, nec
verae virtutis expertes; ideoque merito ab iis tractari
atque usurpari posse, modo pro se quisque studeat his
quas dixi conditionibus, unde omnis pendet honestas,
ludos ipsos astringere; eosdemque omnino parce, et sicut
sale pio condimento, ut ait in Ethicis Aristoteles. Ad
honestatem vero ingens accedit utilitas, ut pene necessaria
religiosis hominibus ludi aliqua relaxatio videatur. Agnosci
autem haec vel necessitas vel utilitas potest ex tribus.
Primum ex judicio atque auctoritate omnium sere religio—
sorum coetuum, qui ad animorum remissionem ludos
aliquos interdum adhibent; praesertim ad recreandam
juventutem, quae religiosae disciplinae severitatem, cui
nondum penitus assuevit, et saecularium voluptatum desi-
derium, quas in saeculo minime degustavit, gravius sentit,
quam confirmata et corroborata jam zetas cui saeculi
cupiditates expletae atque exaturatae molestae amplius
*esse non solent.

Secundo ex ipsa natura hominis ac ratione. Sicut
enim natura ad reficiendum corpus corporis requiem
poscit; nec enim perpetuitatem laboris serre potest, cum

1 Eth. 1. 4. c. 8.

