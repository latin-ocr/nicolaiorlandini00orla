De recta intentione. 24 5

qui mediis, non qui fini, debetur, Nascitur autem vitium
in earum amore cum de mediis, fines facimus, ut supra
dicebamus, et de fine, media. Quoniam autem in hoc
amore ordinato nihil potest esse criterii‚ propterea addit
Constitutio: “Juxta sanctissimam ac divinam ipsius

5

voluntatem.' Haec enim Dei voluntas est, sancta ac rata,
ut in rebus servetur hic ordo, ut media pro mediis, et
pro fine finis adhibeatur, et nulla fiat perturbatio ordinis
vel confusio. Recte igitur amantur vitre commoda, recte
delectationes sanctae, recte honores ac dignitates, si vero
non propter se, sed propter Deum expetantur.

Sic autem res creatas diligere ad progressionem spiritus
valet plurimum ; Bonaventura teste, qui inter decem, quae
ad profectum spiritus requirit, hoc octavum enumerat:
“Ut nihil praeter Deum quisquam diligat, sed pure
propter Deum; ut in omnibus solus Deus sinceriter dili-
gatur sine socio; et omnia in Deum referens, magis
diligat meliorem.”1 Eadem plane sententia aliis ab eo,
et a Patre nostro elata verbis.

Atque haec de iis quae ad obtinendam rectam mentem
valent, et obliquam pravamque designant. Addamus jam
et quartum, quod disputationis pollicebamur initiis, “de
signis ac notis rectae mentis,'' ut nos ipsi possimus agnos-
cere, et quam mentem geramus animadvertere.

Quoad quartum. De signis ac notis rectae intentionis.
Signa rectae mentis ex Origene Bonaventura colligit;2
signa, inquam, externa. Nam interiora, quae ille ex
Bernardo dicit esse charitatem in intentione et verita-
tem in electione, nos hic non explicabimus; cum illud
nobis tantum propositum sit, ut quibus indiciis co-
arguatur intentio demonstremus: quod est dicere, an
in intentione finis, charitas, an in electione mediorum,
veritas teneatur.

Primum igitur signum ejuS, qui simplicem ac rectam
mentem gerit, est humanae laudis detestatio; quia, qui

1 Stim. Amor. p. 2. c. Ι. 2 De Sept. Itin. ceter. dist. 4.
Q 3

