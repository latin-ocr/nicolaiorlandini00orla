In Regulas Modesz‘z'ae 66 3

aliquando tacere culpa non esset, Propheta non diceret:
Vae mihi, quia tacui.'' Isaiae 6.

Vitanda est igitur nimia taciturnitas quatuor de
causis: 10. Quia saepe urget loquendi necessitas; nam ad
necessitatem sermo nobis a Deo datus est.

20. Quia saepe suadet charitas: nam, cum per ser-
monem mutuum conjungantur animi, sublato hoc charitatis
adminiculo, conjunctio ipsa charitasque pariter tollitur.
Quocirca magna reprehensione digni sunt, qui inter collo-
cutiones pomeridianas, quae non solum ad relaxandos
animos, verum etiam ad fovendam mutuam animorum con-
junctionem institutae sunt, silentium arctissimum tenent:
nec enim aliud assequuntur, nisi ut caeteri ipsos fugiant,
atque oderint. Quare Climacus, Grad. 4: “Noli,’' inquit,
praeter rationem silere, ne ex tui silentii improbitate aliis
turbationis, et amaritudinis auctor siS.'’ Gr. de Obed.
P· 7 3·

30. Vitanda est taciturnitas nimia, ne singulares vide-
amur, cujus rei exemplum habemus in actibus Sti.
Francisci‚ qui fratri cuidam maxime taciturno praedixit
infelicissimum exitum. Lege in Spec. exemplorum. Hoc
enim perinde est, ac in coetu communi velle aliis sancti-
orem videri, et in loquendo modestiorem.

40. Vitanda est etiam ad utilitatem sive corporis sive
animi. Corporis quidem, quia colloquia honesta exhilarant
hominem jucundumque reddunt, quod ad tuendam valetu-
dinem valet plurimum.

Ad utilitatem vero animorum ; ut cum corrigendus aut
cohortandus, aut admonendus est frater, praesertim si id
muneris ad nos spectat. Gregorius, 1. 7. mor. c. ult0.:
“Plerumque nimis taciti‚” inquit, “dum quaedam mala
respiciunt, et tamen in silentio linguam premunt quasi
conspectis vulneribus usum medicaminis subt1·ahunt; et
eo mortis auctores fiunt, quo virus quod poterant ejicere
loquendo, noluerunt.''

Dices: At Propheta dicit se a bonis siluisse.

