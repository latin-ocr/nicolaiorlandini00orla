De Regionibus peragrandis. 5 1

Ex his igitur perspici potest, quam sit Societatis
nostrae proprium diversa loca peragrare, ubi majus Dei
obsequium, atque auxilium fuerit animarum.

Sequitur alterum, ut quid fraudis interdum incidat
cum ad Constitutionis praxim actionemque ventum est,

indicemus.

ξ IL—QUOAD sECUNDUM.

Triplex autem fraus seu vitium in hujus Constitutionis
usu atque praxi potest incidere. Primum quidem, cum
languet animus, minusque est alacris et prompta voluntas
ad peragranda diversa loca. Solet namque humani
generis hostis, ut tanto animarum praesidio se opponat,
torporem quendam nobis afferre, ut pigeat pedem efferre
domo, et pro animarum salute peregrinari. Objicit mo-
lestias itinerum, locorum, quo pergimus, asperitatem atque
pericula, tenuitatem virium, valetudinis imbecillitatem,
denique vitae omnis incommoda. Sed quemadmodum
fugandus sit hic spiritus, mox ostendemus. Alterum
vitium est, cum in his peregrinationibus suscipiendis
minus est recta nostrae mentis intentio. Satanas enim
cum torporem animis nostris afferre non potest, ne
permolesta suscipiamus itinera, mentem certe nostram,
finemque nobis propositum pervertere atque immutare
conatur; ut non tam animarum causa peregrinari delectet,
quam aut libertatis amore, aut ambitione quadam sese
ostentandi et magna patrandi, aut etiam curioso quodam
studio visendi res novas. Peregrinatio enim notitias dat
gentium, novas nobis montium formas ostendit, inusitata
camporum spatia, et irriguas perennibus aquis valles, ut
Seneca ait.1 Tertium vitium est, cum in his missionibus
seu locis quo mittimur intepescimus‚ et a proximorum
quaerenda salute vitae hujus illecebris avocamur. Studet
enim vigilans adversarius, quando inflectere ac detorquere

¹ Ep. 104.
E 2

