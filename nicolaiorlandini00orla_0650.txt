630 De ratione vivendi Socz'etatz‘s.

Quarta causa. Ad inchoandam et augendam interi-
orem pacem ac tranquillitatem. Fieri non potest, ut quis
conetur explicare frontem, et serenitatem extrinsecus
praeseferre, quin eadem opera studeat animum a tristitia
curisque defendere. Ratio hujus, quia, ut supra dictum
est, frons contrahitur ad contractionem animi. Ergo si
quis velit frontem exporrigere, necesse est prius cor
animumque dilatet. Verum est enim quod supra ex
S. Thoma docuimus 2. 2. q. 161. a. 3.‚ studium humanum
ab exteriore homine ad interiorem componendum per-
venire. Tranquillitatem autem internam omnium fere
virtutum chorus comitatur3 ideoque dicit Climachus, Grad.
29: “Sicut firmamentum stellarum pulchritudinem habet„
sic tranquillitatem reliquarum ornamenta virtutum, ut
expertem esse iracundiae omnis, esse mansuetum, con-
stantem,” etc.

Quinta causa. Ad eludendos vincendosque daemones:
qui cum animi cogitata perspicere non possint, vultum et
speciem oris observant, quae reconditos mores effingit.
Quod si tristitiam vultus aspexerint, admovent machinas
ad oppugnandum animum, tanquam idoneum nacti tem-
pus: cum enim ipsi turbatione sint pleni, turbidis etiam
animi nostri motibus delectantur.

Quare jure monebat Antonius maximum adversus
daemones esse praesidium, si lcetitiam tranquillitatemque
servemus. Norunt enim non posse eodem tempore in
anima nostra ct spiritum esse tristitiae et spiritum Dei,
qui est fons et origo laetitiae. Ideoque tanquam lupi nubilo
atroque coelo aut nocturno tempore per licentiam tene-
brarum, sic illi ad perdendas ac rapiendas oves tristitiae
noctem observant. Ait enim Hermes, Mand. 6. “cum
recesserit ab homino Spiritus Sanctus, eum continuo
spiritibus repleri malignis.'' Ergo explicanda et exporri-
genda frons et etiam tum, cum animum moeror occupat ;.
ne causam illis invadendi in animi nostri bona praebeamus.
Quare et Climachus serenitatem et tranquillitatem ait

