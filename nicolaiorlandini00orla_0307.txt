De Examina 287

tatione cor tergere.’'l Et Basilius, Hom. “Attende tibi,” in
illud Job Ι. “Ne forte filii mei in corde suo cogitaverint
mala contra Deum,” ait: “Merito hic justus de peccato
quod est in latebris ac recessu verebatur; nam quae hominis
est conditio, ad mentis errata sumus procliviores, quae enim
corpore administrantur, tempore atque opportunitate opus
habent, ‘mentis vero cogitationes momento efficiuntur.
Deinde, quis occulta quae perpetrantur intelligit, a quibus
se mundari petit David? Nam, ut idem Gregorius ait:
'“ Etsi cuncta prava opera, quae intelligere potuit, conversus
quisque devitavit, tamen coram districto Judice illa magis,
quae non intelligit, pertimescit ;''2 ideoque ob hoc lugen-
dum et subtilius in nos metipsos inquirendum. Cum intel-
ligeret Job ea, quae aspectui subjecta erant, labe carere,
suspicabatur ne qua forte prolapsio interior filiis lateret
inclusa, atque ob eam rem pro occultis peccatis sacrifi-
cabat, propheticam illam sententiam secutus: “Ab occultis
meis munda me, Domine.”3 Iterum quamvis totum diem
in benefactis sanctisque actionibus traducamus, tamen
ipsa benefacta si diligenter exacteque dividerentur, vitio
non carent. “Verendum enim est ne multae justitiae
nostrae‚” ut Bernardus ait, “peccata appareant;”4 con-
jiciamus igitur oculos in benefacta, quando graviores
noxae non eminent, et mentis intentionem curiosius
examinemus, quae saepe in iis minus recta, minusque
sincera reperiatur; timenda enim sunt nobis etiam,
ut exemplo Job Gregorius admonet, benefacta. “Job
quippe plenus erat operibus sanctis,’' ut idem Gregorius
ait, “et tamen dicebat: ‘Verebar omnia opera mea.'5 Quid
ergo est quod mira opera faciens, haec ipsa etiarn faciens
veretur, cum dicit: Verebar omnia opera mea3 nisi quod in
sancti viri actibus verbisque colligimus, ut, si placere Deo
veraciter cupimuS, postquam perversa subegimuS, ipsa in
nobis etiam bene gesta timeamus. Saepe enim, ut idem ait,
nonnulla bona nostra latrocinantis fraude pereunt, quia

ἔ Moral. l. 24. c. 11. 2 Ibidem. 3 Psal. 18. 4 In Cant. Ser. 55. ⁵ Job 9.

