De nimio labore vitando. 423

precationem plicaturus est genua, quae corporis labore
fessa jam succidunt; nec mentem ad ea quae orat
adhibiturus est, cui somnum potius ac quietem, quam
attentionem atque orandi affectum labor attulit. ideo
ad temperandos nimios labores, cavendamque defatiga-
tionem non permittunt Constitutiones secundum cibum
per unius aut alterius horae intervallum graviora corporis
exercitia, ut dicitur in p. 3. c. 2. ξ 4. 1. D. Sermo
autem hic non est de coadjutoribus, qui toti vacant
labori, minimum autem exercitationibus mentis. Tertia
ratio est, quia, quamvis labor immoderatus nec vires
frangeret, nec tempus quod exercitationibus conce-
dendum cst praeriperet atque occuparet, tamen ita
saepe animum ipsum distrahit et a se avocat, ut non
facile postea se ipse colligere et ad studia sua renovare
se possit. Quare Bernardus ait esse opera quaedam,
quae sicut sensus distrahunt, ita spiritum frequenter
exhauriunt3 ac propterea curandum esse ut non spiritualia
exercitia propter corporalia, sed corporalia propter spiritu-
alia adhibeantur, ita ut labores corporis ad conservandum
et ad fovendum spiritum referantur. “Quia non vir,’' inquit,
“propter mulierem, sed mulier propter virum 3 et sicut viro
creato comparatum est adjutorium simile sibi, ita in adju-
torium spiritualis studii necessarios esse labores corporis.”¹

Haec est Bernardi sententia. Nos autem addimus,
sicut qui studiis mentis insistunt, debent ex Constitutioni-
bus, ut infra dicemus, haec ipsa studia corporis laboribus
interrumpere, ne modum excedant3 ita qui corporis
laboribus occupantur, debere eos vicissim mentis exer-
citationibus, id est piis lectionibus atque orationibus inter-
rumpere, ita enim eos consequi ut nec corpus detrimentum
accipiat, de quo mox, nec spiritus immoderatis laboribus
obruatur. Et B. Franciscus in regulis vult fratres suos
devote et fideliter laborare, ne labores ipsi spiritum sanctae
orationis exstinguant.2 Devote autem ut plurimum non

¹ Ad Frat. de Mont. Dei. ²² Reg. c. 9.

