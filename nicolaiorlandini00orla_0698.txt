678 De ratione vivendi Socz'etatz‘s.

factique poeniteat, ne tum quidem in usus fratrum patitur
erogari. Lege fusius Disput. Interrog. 51.

Tertia est, cogitare, quam abjecti sit animi aliis
clanculum obtrectare, et in silentio serpentis insidiantis
more mordere. B. Isaias Abb. or. 16: “ Si te obtrectandi
fratri vitium adoritur, cogita illud, quam abjecti sit animi,
invisumque Deo, et recedet abs te.”

Utilitatem ejus indicat Eccl. 10., qui serpenti com-
parat obtrectatorem. “Si mordeat,’' inquit, “serpens in
silentio, nihilominus habet, qui occulte detrahit.” Serpente
autem qui humi repit, qui tortuose graditur, qui venena
gerit, qui terram mandit, quid vilius aut abjectius
excogitari potest? Sicut igitur ille terram mandit, et
humi repit; sic obtrectator, quod in homine infimum est,
et terrenum, vitia inquam, et quae vitiorum speciem
habent, quodammodo mandit, et in ore volvit. Et quem-
admodum ille tortuosus incedit, ut sua incautis venena
infundat: ita malitiose, et ex insidiis detractor agit, ut
venenatos alienae vitae morsus infigat: inchoat enim
interdum ab hominum commendatione, quo plus sibi fides
habeatur, persuadeatque se non odio adductum ea de aliis
mala commemorare, quae narrat, sed veritatis amore. Ut
qui olim detraxerunt terrae promissionis, prius ipsi coepe-
runt a commendatione fertilitatis ejus. Terra, inquiunt,
optima est, quae revera fluit lacte et melle3 deinde ad
detractionem sensim progressi sunt.

Quarta est, cogitare sua attente peccata. B. Isaias,
Or. 26: “Qui assidue peccata sua cogitat, linguam non
habet, qua de ullo· homine verba faciat.'’ Et Climacus,
gr. de Detractione: “Qui celeres, nimiumque diligentes
proximi judices sunt, idcirco id patiuntur, quia nondum
peccatorum suorum fixam, ac perfectam memoriam,
curamque susceperunt.’' Lege quae sequuntur, p. 138.

Quinta est, perpendere quae supra commemorata sunt
mala ; praesertim illud, quod inimicitiarum et discordiarum
causa est. Tum vero illa quae commemorantur ab

