De alz'ence procuratione Salutis, 43

instare, ut idem Paulus Timotheum suum hortatur:1
id quod ipse quoque facere solitus est. Cum, enim,
loquitur ad majores natu Ephesinae Ecclesiae? “Vigilate’‘
inquit, “memoria retinentes, quoniam per triennium nocte
et die non cessavi cum lacrymis monens unumquemque
vestrum.” Ecce nullum tempus excipit, neque diurnum
neque nocturnum. Idemque Troade dicitur protraxisse
sermonem usque in mediam noctem, ubi Eutychus ado-
lescens, somno oppressus, cecidit de coenaculo. Quinimo
in ipso carcere vinculisque terra marique evangelizandi
occasionem nactus nequaquam dimittebat, ut ex ejus
Epistolis et ex Actis Apostolicis planum est.

Tertium signum est non esse uni loco dumtaxat
affixum, sed alienae salutis amore omnem locum ac
regionem alacriter perlustrare. Fuit id omnium Apos-
tolorum proprium, de quibus dicitur:3 “In omnem terram
exivit sonus eorum, et in fines orbis terrae verba eorum.''
Qui et quidem Paulus, ut caeteros sileam, non ignoramus
quam multas provincias, terras regionesque peragravit, ut
merito 'vas electionis sit appellatus, qui Christi nomen
portaturus esset coram gentibus et regibus et filiis Israel.
Haec est vocatio nostra, ut noster Pater in Constitutionibus
dicit, “diversa loca peragrare, et vitam agere in quavis
mundi plaga, ubi majus Dei obsequium et animarum
auxilium speratur.'' In quo quidem ducem nostrum Jesum
imitamur, qui nostrae salutis sitientissimus circuibat vicos
et castella: quem cum turbae requirebant et detinebant
ne discederet ab eis, aiebat:4 “Quia et aliis civitatibus
oportet me evangelizare regnum Dei, quia ideo missus
sum.”

Quartum signum est nullam animam respuere, sed
omnes perinde quaerere, ac si essent omnes ejusdem pretii,
ut vere sunt: omnes enim eodem Christi pretio, eodem
sanguine sunt redempti. Non enim est distinctio Graeci

1 2 Tim. 4. ² Act. 20. ⁸ Ps. 18.
⁴ Luc. 4

