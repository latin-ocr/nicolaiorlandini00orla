596 De ratione vivendi Socz'etatz's.

Ubi autem vera maturitas sita sit, explicat pluribus verbis
Albertus eo opusculo quod Animae Paradisum inscripsit:
“Argumentum verae maturitatis habet, qui nec verbis-
otiosis, nec incessu dissoluto, nec alia occasione quemquam
ad levitatem provocat, sed semper in se et in aliis dissoluti-
onem detestatur.'' Et mox: “Argumentum levitatis habent,
qui proni sunt ad risum, ad jocum, otiosi in verbis,
dissoluti in moribus‚'' etc, Idem Bonaventura de Proc.
relig. c. 2., “maturitatem religiosorum in eo quoque sita
esse‚‘' ait, “si non sint leves in ridendo, vel proni ad risum,
nec curiosi vel verbosi, nec joculatores; et corpus totum
ab inquieto motu atque insolentia custodiunt.'' Idem in
Spec. disc. c. 7: “Non licet‚’' inquit, “religiosum virum
dissolutis labiis risum proferre.”

Huic maturitati consequendae auxilio esse potest, tum
Christi Salvatoris exemplum, qui ea gravitate et maturitate
fuit, ut nunquam risisse legatur, ut est apud Augustinum,
t. 10. Ser. de Sanctis 35. et epistola Lentuli ad Senatum:
tum vir sanctissimus Job, qui tantam dicitur habuisse
maturitatem, ut si quid in eo visum esset gravitati con-
trarium, nemo ei crederet, ita erat omnibus admirationi.
“Si quando,'’ inquit, “ridebam ad eos, non credebant mihi,
et lux vultus mei non cadebat in terram.'’ c. 29. “Quia
cujus mentem moeror divini timoris insederat,'’ ut
Gregorius ait, “recte hilaritati illius subditi non credebant,
et quia cogebantur ridenti non credere, cujus cor in
timore Conditoris noverant quam continuam moestitiam
tenebat.’' Antonium quoque narrat Athanasius nunquam
hilaritate nimia resolutum in risum esse. De Beato autem
Malachia Episcopo scribit Bernardus in Vita: “etiam
cum esset puer magna maturitatis indicia praebuisse.
Quippe cum magistrum scientiae fama insignem discendi
cupidus adiisset, vidissetque virum ludentem subula, cre—
brisque sulcantem tractibus nescio quo notabili modo
parietem, solo visu offensum, quod levitatem redoleret,
resiluisse ab eo, ac deinceps illum ne videre quidem

