478 De ratione vivendi Socz‘elatz‘S.

AEdificatione autem spirituali Societas nostra consulit
praetermittendis escarum lenociniis, et saecularibus condi-
mentis, Sic enim non videmur dare operam voluptati,
sed necessitati; nec circa easdem versari curas, quibus
seculares homines student; quorum plerique circa cochlear
et mortarium totam vitam consumunt, ut scite Clemens.
Ut autem idem ait: “Qui varietates multiplices exquisi-
torum condimentorum sectantur, terra: sunt plane filii;
nostra autem conversatio in coelis esse debet, et cibum
coelestem venantibus, necesse est ventri, qui sub caelo est,
et iis, quse ei grata sunt, imperare.'’I Scimus autem olim
apud veteres monachos, condimentorum loco, olei stillam
in summis fuisse deliciis, at scribit Cassianus in collatione
Sereni AbbatiS, quem narrat ad hospitum adventum pro
muria, quae quotidianae illorum Patrurn refectioni solita
erat apponi, modicum liquaminis miscuisse, et olei quiddam
solito propensius superfudisse, ac si convivae opiparum
apparasset.2 .

Et Basilius inter delicata condimenta, 'quae religiosis
in escarum apparatu permittit, oleum memorat, et similia;
neque id semper, sed ad hospitum dumtaxat adventum:
quo etiam ternpore ita parari vult omnia, ut omnis absit
curiositas, omnis tumultuatio.3

Jam vero quis non miretur, et jure optimo offendatur,
cum de religiosis et monachis illa audit apud Bernardum:
“Quis dicere sufficit, quot modis, ut caetera taceam, sola
ova versantur et vexantur, quanto studio evertuntur et
subvertuntur: et nunc quidem frixa, nunc assa, nunc farsa,
nunc mistim, nunc singillatim apponuntur ? '³4

At illa apud Hugonem: “Alii superstitiosum nimis in
praeparandis escis adhibent studium, infinita decoctionum
et frixurarum et condimentorum genera excogitantes, modo
calida, moda cocta aqua, modo assa, modo pipere, modo
allio, modo cumino, modo sale condita, secundum consue-
tudinem praegnantium mulierum, desiderantes.’'⁵

¹ Paed. 1. 2. c. 1. ² ColL 2. c. 1. ³ Ascet. c. 19.
4 In Apol. ad Gulielm. ⁵ Dc Inft. Novit. c. 19.

