Quantum debeant (egroti alios (edificare. 5 5 5

quoniam ad omnem pietatem se instituerat, eandem etiam
in gravissimo, hoc est in supremo morbo suo semper
ostendit : quippe eadem propemodum faciebat moribundus,
quae sanus facere consueverat, ut in ejus vita scribitur.1
Accedit altera ratio cur difficilius sit afflicta valetudine
praebere exempla virtutum, quam integra et florenti: quia
daemones, imbecillitatis occasionem nacti, audacius nos
oppugnant. Quod Climacus observavit gradu de Discre-
tione, ubi sic scribit: ‘¹ Non parva nobis vigilantia et
sobrietate opus est, cum corpus morbis fatigatur: cum
enim nos humi daemones jacere viderint, nec posse interim
per imbecillitatem exercitatione contra eos uti, acerrime
tum nos oppugnare nituntur.''2 Atque haec prima conditio.
Secunda vero conditio est, ut haec aedificatio, quae non
minor, quam in prospera valetudine praeberi debet, non
modo iis, qui visitandi ac consolandi gratia ad nos acce-
dunt, verum etiam iis ipsis, qui familiarius nobiscum agunt,
et singulis versantur horis, exibeatur: id quod operosum
ac perdifficile est. Nam dissImularc vitium coram iis, qui
familiariter te non norunt, quos adhuc vereris et metuis,
qui nec saepe, nec diu tecum sunt, id non magni admodum
negotii est: at coram iis, qui te jam norunt, totumque
tentarunt, qui tecum semper sunt, quorum tu nec judicia
magnopere reformidas, nec offensionem vereris, id demum
arduum ac difficile videri debet. Ergo his aedificationem
non minorem dum in morbo sumus, quam cum valemus,
prae nobis ferre, id solidae verissimaeque virtutis indicium
erit, quia tam diu sustineri virtutis simulatio non potest.
Qui autem suos ita fratres, e quibus obsequia suscipit,
exaedificat, is dignum etiam eorum se ostendit obsequiis,
et tales in Institutis monachorum Basilius exigit. Qui,
cum ut Domino sic infirmis fratribus offerendum dixisset
obsequium, ita deinde subjecit: “Expedit autem ad con-
servandum hujuscemodi affectum in obsequiis, ut et hi,
qui obsequia a nobis suscipiunt, tales sint, quibus merito

¹ In Vit. l. 9. cap. 9. ⁹· Ser. 26.

