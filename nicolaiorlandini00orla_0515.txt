De z'ndz'candzk morbis. 495

DE INDICANDIS MORBIS ET NON ADHIBENDIS
MEDIC1N1s‚ JUXTA REGULAM 17. EX CONSTI-
TUTIONIBUS.

EGIMUS jam de iis, quae ad tuendam valetudinem
pertinent, easque potissimum regulaS, quae ad id spec-
tant, singillatim explicavimus. Nunc de iis agendum
est, quae- ad restituendam valetudinem amissam perti-
nent: et quae de ea re perscriptae sunt regulae et
constitutiones explicandae.

Duo autem hoc loco consideranda videbantur: alterum
quaenam maxime ad recuperandam valetudinem faciant
legum przescripta: alterum, quomodo ex iisdem legibus-
regulisque morbi vis et aegrotatio serenda sit.

Ad recuperandam autem valetudinem tres dicebamus*
initio constititutiones ac regulas esse praescriptas: duas
quidem ex parte subditorum, et eorum qui aegrotant;
tertiam vero ex parte superiorum, et eorum qui praesunt
ac ministrant aegrotis

Prior igitur ex parte subditorum ea est, quae inter
communes xvii.a numeratur, et de hac nunc agemus: quae
sic habet: “Qui male se habere praeter solitum senserit,
id infirmario vel praefecto sanitatis aut superiori referat.
Nemo vero medicinam ullam accipiat, aut medicum eligat
vel consulat, nisi approbante Superiorc.'' Sumpta est
autem lex haec ex iis quae dicuntur in 3. p. Constit. c. 2.
ξ 6. lit. G, ut inter explicandum indicabimus.

Tria autem regula praecipit: 10, ut morbi aperiantur
initia: 20, ut nemo medicinam ullam accipiat Superioris
injussu: 30, ut nemo medicum vel eligat vel consulat
nisi eodem Superiore approbante.

