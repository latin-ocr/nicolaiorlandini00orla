406 De ratione vivendi Socz'etatz'S.

perticis, vel plicata in manticis? Quanquam sat scio alia
aliis religiosorum institutis disciplinisque congruere.’'1

In qualitate seu genere vestimentorum sollicitudo ver-
satur, cum aut meliora, aut recentiora quaeruntur, ut quae
magis a frigorum defendant injuria; aut leviora, aut
subtiliora, quae nec dorsum deprimant, nec calores aestivos
amplificent. Qua in re saepe occulta quaedam superbia
inanisque fastus necessitatis specie se tegit, aut certe
mollitudo quaedam et teneritas sensuum, religionis institutis
minime consentanea. Quod utrumque merito vituperatur
a Sanctis; vanitas quidem elationis, quia, ut ait Basilius:
“Qui per humilitatem Deo placere studet, eligere debet id
vestimenti genus in quo omnium novissimus et ultimus
appareat.'’2 Si enim nobis studium habendum est omnium
nos esse novissimos, certum putat esse et indumentis
omnium novissimos deputare nos debere. Et hoc nomine
laudat Equitium abbatem B. Gregorius, quod erat valde
vilis in vestibus atque despectus.3 Idem monet Basilius:
“Religioso seligenda esse viliora vestimenta, tum humili-
tatis praeseferendae causa, tum charitatis,’'4 Et Cassianus
vestem monachi esse praecipit eam quae corpus tantum
contegat, ac repellat verecundiam nuditatis, et frigoris
retundat injuriam, non quae seminaria vanitatis aut ela-
tionis enutriat35 dicente Apostolo: “Habentes autem ali-
menta et operimenta, his contenti simus.”⁶ Sic in Con—
stitutionibus nostris: “In vestitu habenda est ratio ejus
finis, qui est ab injuria frigoris, et ab indecoro defendi.’'⁷
Nota autem, B. Patris sententia, decori habendam esse
rationem, quia alia Basilianos et excalceatos monachos,
alia Societatis religiosos ac praedicatores vestimentorum
genera decent; et, ut supra diximus, alia aliis disciplinis
institutisque conveniunt. Bernardus quoque suos fratres
accusans, qui subtilitatem vestium quaerere videbantur:

² Epist. 42. ² Dc Inst. Mon. c. 12.
³ 1. Dial. c. 4. 4 De Vit. Solit. c. 31. ⁵ Instit. l. Ι. c. 3.
⁶ 1. Tim. 6. ⁷ Par. 3. c. 2. ἓ 3. lit. C.

