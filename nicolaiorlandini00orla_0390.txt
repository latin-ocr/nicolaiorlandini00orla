370 De ratione vivendi Socz'etczlis.

*tationis incommoda, ut legenti planum est. Quod si
Paulus Timotheum episcopum, et qui ex stomacho
laborabat, modico tantum vino uti jubet, potabat enim
aquam; quanta est moderatione religiosis, praesertim
valentibus, usurpandum? Et qui aquae potu dumtaxat
utuntur, iis quoque Clemens modum quendam et tem-
perantiam praecipit: “Neque enim,” inquit, “aqua nimium
profuse impleri convenit, ne obruatur putrimentum.”
Omninoque consulendum moderatione potus valetudini
censet de sententia cujusdam Cornarii, Lib. de longa vita,
qui existimat oportere eo usque potum praeberi cor-
poribus, donec humectentur cibi, ut nobis vitam paremus
longiorem. Sed de potus cibique temperantia, pro ratione
loci, satis superque.

Quam tamen ipsam non mediocriter adjuvabit, si eam
non foris dumtaxat atque in oculis hominum teneamus,
ut qui videri ab iis ventri dediti et gulae nolimus; sed
demus operam, ut eam multo magis interius, quod Con-
stitutio nostra significat, adhibeamus; hoc est ut interiori
cupiditati ponamus modum, et paucis contenti esse dis-
camus Sic enim Dorotheus praecipit: “ Debet, qui
comedit,” inquit, “cibum cum gratiarum actione recipere,
et se quasi indignum existimare refectione lmjuscemodi.”1
Et Bonaventura: “Cum g1·atiarum‚” inquit, “actione
sufficiat habere quod potes. Et semper velis penuriam
aliquam potius sustinere, quam plus abundare.‘'2 Et
hanc demum frugalitatem a Paulo significatam:3 “Sive
comedatis, sive bibitis, omnia in gloriam Dei facite,''4 putat
Clemens, quia qui gloriam Dei spectat, in sumendo cibo
necessitatem non voluptatem sequitur. Ut significat etiam
Basilius: “Jam modestia quoque in religiosa mensa requi-
ritur, quae quidem etiam ipsa patet latius, et ad omnem
bene moratam vescendi rationem pertinere potest.'’5 Sed
quo districtius disserantur onmia, de ea hic agemus, ut in

¹ Ser. 15. 2 De Instit. Nov. p. Ι. c. 8. ³ Ι. Cor. 10.
⁴ Paedag. l. 2. c. 1. ⁵ In Reg. brev. 196.

