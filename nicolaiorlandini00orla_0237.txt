De recta intentione. 2 1 7

ac relaxationi nos damus; natura enim ad haec propendet,
et impetu quodam ad ea prius fertur, quam ut in ipsis
cogitationem Deo placendi suscipiamus. Propterea Paulus
ad haec quoque descendit, ut in his quseramus Deum, et
rectam mentem possideamus: “Sive manducatis,'’ inquit,
“sive bibitis, sive aliud quid facitis, onmia in gloriam
Dei facite,’'1 et Colossenses hortatur: “per omnia Deo
placente5.''‘² Quasi, in tanta rerum actionumque varietate,
rectam perpetuo mentem gerere nostrae imbecillitatis, ut
dixi, non est, sed ejus qui dicebat, “ Ego quae placita sunt
ei, facio semper.’'3 Unus enim Christus, Dei unigenitus,
in rebus omnibus, tum universis, tum singulis placebat Deo,
unus ille recta spectabat; cujus humanitatem, ne a recto
deflecteret, Divinum scilicet suppositum ac persona regebat.
Caeteri vero “omnes declinaverunt, simul inutiles facti
sunt: non est qui faciat bonum, non est usque ad unum,'’4
qui Christus est.

Quarta ponitur a Patre nostro conditio ut in ipsismet
rebus singulis, et in unaquaque re perpetuo rectam mentem
geramus; inquit enim, “semper.'' Nam saepe fit ut unam
eandemque rem bene inchoemus, sed non seque bene
prosequamur ac concludamus, in eaque semper id spec-
temus, ut divinae bonitati serviamus et placeamus. At
Constitutio dicit: “id semper in eis spectantes,‘' cujus rei
difficultas ex duobus item oritur. Primum ex humana,
quam saepe diximus, imbecillitate3 quae tanta est, ut in
una eademque actione non nobis ipsis constemus, sed
statim ab instituto deflectamus, nec media primis, aut
mediis extrema respondeant, Totum autem id ex eo
videlicet ortum habet, quod natura nostra nimium seipsam
quaerit, et ad se propensa est; quae propensio tanti pon-
deris est, ut in una eademque re, etiamsi propositum
nobis fuerit divinae bonitati placere, mox tamen sentiamus
invitis quodam modo nobis voluisse placere.

Secunda oritur difficultas ex communis hostis insidiis;

1 Ι. Cor. 10. ‘⁶’ Col. 1. ³ Joan. 8. 4 Psal. 13.

