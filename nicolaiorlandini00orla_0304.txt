284 De ratione vivendi Socz‘etatz's.

Divina est imploranda gratia, quanto magis ad expug-
nandos hostes animi, quae sunt vitia, eorumque ministri
ac satellites, daemones; quae quidem, non corporalem et
temporalem mortem, sed spiritualem et sempiternam
inferunt? Hinc fit ut viri sancti, cum vitia devicerint,
victorias suas Divinae gratiae non suis viribus acceptas
referant; ut observat Gregorius: “De ipsis jure dicitur in
Apocalypsi Joannis, ‘Adoraverunt viventem in secula
seculorum, mittentes coronas suas ante thronum Domini.’
Coronas namque suas ante thronum Domini mittere est
certaminum suorum victorias non sibi tribuere, sed auctori 3
ut ad illum referant gloriam laudis, a quo se sciunt vires
accepisse certarninis.'’l “Et saepe mens,'’ inquit, “quae
adversa multa et fortia superat, unum in se, et fortasse
minimum, quamvis magna intentione invigilet, non expug-
nat. Quod Divina nimirum dispensatione agitur, ne ex
omni parte virtutibus splendens, in elatione sublevetur;
ut dum in se parvum quid reprehensibile videt, et tamen
hoc subigere non valet, nequaquam sibi, sed auctori
victoriam tribuat, in his quae subigere fortiter valet.”‘2
Recte igitur P. Ignatius instituit, in hac sui ipsius discuti--
endi formula, ut ad expulsionem peccatorum Divina
gratia tanquam praecipuum princepsque praesidium effla-
gitetur.

Respondeo secundo, Patrem nostrum hoc loco prae-
cipuum tamen Divinae gratiae praesidium ad facilem et
expeditam vitiorum victoriam attulisse, quia aliqua alia
attulerat supra, cum de particulari propriaque singularis
vitii inquisitione praeciperet, quod huc etiam ab unoquo-
que transferri posset. Nam hoc ipsum quod est singulare
vitium insequi, dum plane debelletur, plurimum valet ad
expulsionem extirpationemque vitiorum. Quae quidem
vincendi vitia ratio vehementer Cassiano probatur, hoc
est: “Ut unusquisque vitium, quo maxime infestatur,
explorans, adversus illud arripiat principale certamen;'’

1 Moral. l. 22. c. 10. ² Ibid. l. 4. c. 23.

