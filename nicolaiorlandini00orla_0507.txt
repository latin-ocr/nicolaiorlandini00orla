De ordinat. quse ax cujusque prudentia pendet. 487

concupiscentiae illicere valeant intuentes, et opportunitate
vel copia, quamvis districtos atque abstinentissimos ad
sui desiderium provocare: sacrilegium ducatur non modo
quicquam ex his degustare, verum etiam manu contingere,
absque eo quod palam cunctis in commune reficientibus
exhibetur.'’

Et in Pachomii regulis hoc scriptum est:1 “Si fratres
invenerint sub arboribus poma cecidisse, comedere non
audebunt, sed inventa in transitu juxta radices arborum
collocabunt: ipse quoque, qui caeteris colligentibus distri-
buit, gustare non poterit.''

Admirabilis in hoc continentiae genere fuit Jonas
quidam, cujus in Pachomio fit mentio: qui, cum praeesset
domesticis hortis, saepe hospitibus poma divideret, ipse
nihil ex iis in omni vita gustavit, memor scilicet pro-
fessionis suae, memor religiosae vitae, quae crucem non
delicias, labores non voluptates amplectitur. Objicies:
nonne interdum charitas, aut extraordinariae samis neces-
sitas suadet, ut extraordinaria quoque sumatur esca?
Respondeo: de necessitate initio jam dictum est, prae-
sertim cum casus infirmitatis inciderit, ut ait Augustinus.2
Sed animadvertendum est, ut de potu dicebamus, saepe
necessitatis specie nos falli: quia, ut Gregorius3 ait,
voluptas sub necessitate se palliat, ut vix eam perfectus
quisque discernat. Ideoque Climacus4 gastrimargiam
simulationem ventris appellat, quia cum satiatus suerit,
indigere se clamat; et cum distentus atque disruptus, voci-
feratur esuriem. Ut monachus⁵ quidam apud Dorotheum,
qui vel post epulas communes, se semper fame cruciari
dicebat 3 saepeque quod clam comederet furabatur. Audi-
endus igitur Nilus6 est, ita nos admonens : Noli corpus ob
debilitatem querulum misereri, aut ciborum copia pingue-
facere. Et Bonaventura:⁷ “Extra communem,” inquit,
“refectionem ad comedendum et bibendum vix eos in-

³ Reg. 42. ² Ser. 1. ad fratr. 3 In Moralibus, l. 30. e. 28. ‘² Grad. 14.
⁵ Ser. 11. ⁶ Or. 1. ⁷ In spec. disc. p. 2. p. 1. c. 2.

