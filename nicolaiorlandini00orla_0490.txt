470 De ratione vivendi Socz'elatzk.

DE ORDINATA VICTUS RATIONE.

ORDINATA victus ratio duplicem spectat ordinem, tem-
poris scilicet et ciborum. Haec autem partim ex instituto
religiosae disciplinae, et eorum, qui praesunt, administratione
pendet; partim ex uniuscujusque prudentia ac tempe-
rantia.

ξ 1.-—DE ORDINATIONE QUAE EX ADMINISTRATIONE
PENDET.

Dicamus prius de priore, postea de posteriore. Atque
ea quidem quae ex religioso disciplinae instituto pendet,
et tempus praescribit edendi, et rationem ciborum.

Quoad tempus, sic habet constitutio : “ Statuatur
tempus, quoad ejus fieri poterit, edendi, cubandi, surgendi,
quod communiter observent.’'1 Tempus enim certum ac
fixum haud dubie multum adjuvat valetudinem, quia
corpus facile assuescit ordini, ut in plerisque vitae animalis
actionibus perspicuum est. Nam iisdem fere temporibus
somnus occupat, iisdem excitamur a somno, iisdem esuri-
mus et sitimus, et id genus alia vitae munera exequimur
statis horis atque temporibus, naturae scilicet ductu atque
impulsu, quae motus suos ratos ac constantes habet. Quo-
circa sapienter comparatum est in omnibus fere religio-
sorum familiis, ut certa ac statuta habeant reficiendi
tempora, quibus non religiosae familiae modo, verum etiam
corporum valetudini consulatur. Quod quidem edendi
tempus sine necessitate non anticipant nec postponunt:
ex necessitate autem duobus modis anticipant. Uno modo,
cum prandium iniri maturius a valetudinariis atque imbe—
cillibus volunt; nam B. Benedictus in regula, cum de
alendis senibus puerisque, qui infirmis fere viribus sunt,
loquitur, ita ait: “ Consideretur semper in eis imbecillitas,

¹ 3. p. c. 2. g 2.

