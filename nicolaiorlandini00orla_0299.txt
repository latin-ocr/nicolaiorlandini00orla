De Exa m z‘ne. 2 7 9

affirmat. Huc accedit quod contra legem fecit, quae
jubebat, cum incideret ejusmodi tempus ut lustrandus
populus videretur, offerri ab unoquoque in usum taberna-
culi certam stipem. Tribus igitur de causis tantus rex
peccavit et ignoravit, nec tamen quia ignoravit, idcirco
ejus abiit impune peccatum, quod gravissimo non ita
mox supplicio vindicatum est.

30. Quia multa sunt minima quae fugiunt aspectum, ut
atomi in aere, qui quidem aer nisi illustretur a sole, dispici
ab oculorum acie non possint. Bonaventura: “In domo,
quam subintrans radius solis illuminat, quantumcunque licet
fuerit praemundata, atomi nihilominus diligentius intuenti
apparent; sic et cor, radiis gratiae illustratum, etiam minima
videt, ac vitiorum laqueos subtili examinatione discernit.''1 '
His adde quod haec cognitio quae petenda est pecca-
torum, non modo ad numerum verum etiam ad gravitatem
pertinet peccatorum, quam quidem nosse Divinae scilicet
gratiae munus est.

Secunda interrogatio. Cur, ad cognoscenda peccata,
tam commune tamque universale praesidium P. Igna-
tius nobis suggerit, nam imploratio Divinae gratiae omni-
bus necessitatibus commune subsidium est; cur igitur non
peculiarem aliquam et propriam viam ostendit, quae nos
ad cognitionem peccatorum facile ferret?

Respondeo primum, implorationem divinae gratiae, licet
rebus omnibus adhiberi possit, et commune quoddam vide-
atur esse praesidium, tamen hoc loco proprium et peculiare
esse, non commune. Cujus ea ratio esse potest quia is,
unde petitur haec cognitio, est ipsemet offensus, qui melius
novit acceptas offensas, quam offensor, ut in humanis patet3
nam saepe offendimus aliquem, quem minime nos offendisse
putamus. Is autem, qui laesus est, probe novit offensam,
quia et sentit et suffert. Ut igitur ab amico solemus
precibus interdum contendere, ut nobis indicet si qua
in re eum laesimus et offendimus, quum ipse est qui

² Spec. Disc. p. 2. 0., 3.

