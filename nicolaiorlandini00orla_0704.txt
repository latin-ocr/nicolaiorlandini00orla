684 De ratione vivendi Socz'etatz's.

auditum ita se habet in corde stulti, sicut sagitta infixa
in femore corporis. Ut enim haec graviter hominem cru-
ciat, donec extrahatur, ita et illud tamdiu torquet cor
stulti, quamdiu id in alios possit effundere. Sapiens in
hoc commendatur Augustini mater a filio, 1. 9. conf. c. 9.

quod nunquam alteri de altera proderet, nisi quod ad
eas reconciliandas pertineret. Lege.

Atque haec de hoc nequissimo vitio satis superque:
sed vitandi necessitas plura suasit dicere, quam vel nostra
ferebat voluntas, vel instituti ratio postulabat. Erunt
igitur (ut unde initio sermo abierat, illuc redeat) bona et
commoda loquentis verba: 10. Si omnis absit detractio,
omnis maledictio, omnis denique susurratio. 20. Bona
etiam erunt, si non inania otiosaque sint, sed utilitatem
aliquam adjunctam habeant, ut prosint audientibus. Quia
ex Apostolo: Si quis est sermo ad aedificationem, is pro-
ferendus est. Basilius, in Ascet„ c. 2: “Si quid ad ani-
marum aedificationem commodum est, de hoc tantum
sermo fiat.'' Neque tamen necesse est semper esse de
rebus plane divinis, ut sit bona atque utilis materia
sermonis; sed modo aut justam necessitatem habeat, aut
piam utilitatem, ut Gregorius in Moral. 1. 7. c. 18. dicit,
otiosa atque inanis existimanda non est. Id enim ille
otiosum· esse verbum docet, quod aut justa necessitate,
aut pia utilitate caret.

Hac definitione tollitur omnis curiositas sermonis,
quae ad rem non pertinet, narratio rerum novarum, quae
nihil habent boni, nisi quod saepius poenitendi causam
relinquunt.

Isaias Abb„ Or. 5: “Si te peregre proficisci neces-
sitas coegerit, ne perconteris quicquam quod tibi prodesse
nequeat, ut ad cellam tuam incolumis revertare. Quod
si vel invitus aliquid ejusmodi audieris, id domum rever-
tens fratribus ne nuntieris.’' Et infra: “Quae mundi sunt
ne curiosius inquiratis3 ne latrinis similes sitis, ad quas
homines accedunt, ut ventris onera deponant, atque ita

