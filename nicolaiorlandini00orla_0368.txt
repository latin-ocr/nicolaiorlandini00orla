348 De ratione vivendi Socz'etatz's.

dominus domum carnis deleverit, domumque animae
aedificaverit, frustra quispiam hanc jejunando ac vigi-
lando destruere nititur3 offer ante oculos tuos domini
carnis naturalem infirmitatem, et tuam humiliatus imbe-
cillitatem agnoscens, prorsus suscipe in intimis castitatis
donum.” “

Quantum autem quisque sibi ipse diffidit, tantum
Deo confidat oportet, et cum Augustino dicat: “Domine
continentiam jubes, da quod jubes, jube quod vis.'’
Exemplo nobis sit Pachomius abbas, qui in magnis
diuturnisque libidinis tentationibus atque ardoribus,
cum suo corpori aspidem admovisset, ut ejus morsu
vitam cum tentatione finiret, vocem ex occulto missam
hujuscemodi audivit: “Vade Pachomi, et a sententia
desiste, ideo enim et Deus vexari permisit, ut et tuam
agnoscas infirmitatem et Divinae gratiae vim, ad quam
confugere tuto debeas.’' Signum autem ejus, qui suae
virtuti nimium fidit, est cum periculis et manifestis occa-
sionibus sese exponit, has enim quisquis declinare non
studet, ne vim quidem ad resistendum a Deo accipit; ut
hoc ipsum infra pluribus.

Quarta virtus est patientia ac tolerantia tentationum,
quae humilitatis est filia; humilis enim, qua: a Deo per-
mittuntur, moderate fert, et patienter expectat dum suam
Deus dexteram porrigat. Quare B. Ephraem, in Contro-
versia de virginitate et continentia: “Fratrem,” inquit “sive
sororem aggreditur daemon, sic eos affatur. ‘ Ecce quotidie
fornicationis stimulis concitaris; quo usque molestiam
eam sufferes et patiens e1·is?’ Ad quem, frater: ‘Donec
Dominus,’ inquit, ‘respexerit in humilitatem et laborem
meum, remittatque universa peccata mea.‘'' Et Marcus
Anachoretus: “Patientia,’' inquit, “et oratione fuganda est
tentatio, quae si absint, si te illi opposueris, vehementius
te impugnabit.’'1 Et de Lege Spirituali : “ Qui citra oratio-
nem et patientiam tentationes vincere voluerit, nequaquam

1 Disp. 3.

