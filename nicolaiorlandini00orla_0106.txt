86 De ratione vivendi Socz'elalzlr.

aut elationis enutriat.''1 Nec loci aliquid in nobis habet
reprehensio illa Bernardi‚ qua quosdam perstringit mona-
chos. “Jam quaeritur,’' inquit, “ad induendum, non quod
utilius, sed quod subtilius inveniatur; non quod frigus
repellat, sed quod superbire compellat.''‘2

Deinde secularis vestitur ad arbitrium suum, et quo
cultus genere delectatur, eum adhibet. Nos autem illud
Hieronymi ad Rusticum audimus: “Vestiare quod acce—
peris.'’ Illas enim vestes induimus, quas accipimus, non
quas volumus. Praeterea secularis, qui modo extrema
non urgeatur inopia, habet fere multitudinem vestium
quas commutare pro voluntate potest. Nos vestium plura
genera non habemus, nec nos caedit vox illa Bernardi.3
Quorsum tot mutatoria, vel extensa in porticis, vel plicata
in manticis?

Victus quoque etsi cum seculari videtur nobis esse
communis, efficitur tamen disciplinae temperationi proprius;
seu materiam spectes, seu formam, seu denique finem.
Nam quoad materiam, non ciborum nobilitas apud nos
appetitum movet, non exquisitae dapes, sed iis escis
utimur quas ad monachorum victum postulat Cassianus:
“Nempe ut ad parandum sint faciles, quaeque ad come-
dendum vilioris pretii compendium p1·aestent.’'4 Secularis
autem, si et ipse interdum id ciborum genus adhibeat,
non disciplina aliqua spiritus ac virtute, sed necessitate
fere ac voluntate ducitur; et quod ad stomachi facit
jucunditatemque palati, id sibi secularis ad cibum parat.
Nos autem quod jubemur, id edimus3 quod faciendum
monacho Hieronymus ad Rusticum scribit: “comedas
quod juberis,’' nunquam enim explere cupiditatem ullam
cuique licet. Semper autem id esse convenit, quod
apponitur, etiamsi stomachus sensusque reclamet.

Quoad formam, ubi maxime cernitur ordo, ea ab
seculari homine valde differt. Nam in victu ordo

¹ De coenob. Instit. lib. 1 e. 3. 2 Apol. ad Guliel. Abb. c. 10.
³ Ibidem. 4 De Ccenob. Instit. lib. 5 c. 23.

