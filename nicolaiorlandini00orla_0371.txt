De Caslz'tczle. v 3 51

“Ut oleum,'’ inquit, “mare etiam invitum facit tran-
quillum, sic jejunium nolentia quoque ac reluctantia
corporis incentiva restinguit.’'1 Idemque ait: “Qui forni-
cationis spiritum vincere vult, dum ventri obsequitur,
perinde facere ac si oleo flammam extinguat.'' Hoc
abstinentiae remedio adversus libidinem usi sunt plerique
Sanctorum, quos non necesse habeo singulos nominare.
Hoc Hieronymus, qui ad Eustochium ita de se scribit:
“Pallebant ora jejuniis, et repugnantem carnem hebdo-
madarum inedia subjugabam.'’ Hoc ante ipsum Hilarion,
cujus adolescentia, cum carnis titillaretur aculeis, sibi ipsi
vehementer iratus : “ Ego te,'’ inquit, “aselle faciam, ut non
calcit1·es; nec te hordeo alam, sed paleis; fameque, ac siti
conficiam.'' Nec aliter, quam minitatus est, fecit, “herbarum
enim succo, ut Hieronymus scribit, et paucis caricis post
triduum vel quatriduum deficientem animam sustentabat.''
Narrat etiam B. Jordanus de sene quodam, qui cum
fratrem conquerentem audisset, quod pravis cogitationibus
oppugnaretur: “Ego,'' inquit, “nunquam istiusmodi cogita-
tionibus oppugnatus sum.'' Cum ille miraretur, ac potius
offendi eo dicto, tanquam hominis arrogantis, videretur,
tum senex: “Nimirum ego,'’ inquit, “ex quo factus sum
monachus, nec pane, nec aqua, nec somno satiatus unquam
sum.''

Id quod ad potum attinet, idem B. Hieronymus hoc
Eustochio virgini dat consilii, ut suo exemplo vinum pro
veneno fugiat. “Si quid,‘' inquit, “in me potest esse
consilii, si experto creditur, hoc primum moneo, hoc
obtestor, ut sponsa Christi vinum fugiat pro veneno.'' Et
mox: “Vinum et adolescentia duplex est incendium
voluptatis. Quid oleum flammae adjicimus! Quid ardenti
corpusculo fomenta ignium ministramus?” Quod consilium
maxime ad juvenes spectat; nam, ut idem ait ad Furiam :
“Non AEtnaei ignes, non vulcania tellus, non Vesuvius et
Olympus tantis ardoribus aestuant, ut juveniles medullae

¹ Grad. 27.

