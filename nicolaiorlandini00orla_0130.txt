1 Io De ratione vivendi Socz'etatz‘s.

situs, habetque ethic admixtum amorem sui, non purum
illum amorem Dei, in quo verus profectus spiritus situs
est.

Hos igitur fines omnes removet Constitutio, dum, in
suscipiendis sua voluntate poenis, spectari jubet majus sui
spiritus incrementum. Quo posito atque percepto, facile
est alios quosdam fines optimos magisque consentaneos
Constitutionibus investigare, qui tamen omnes ad unum
eundemque finem, qui est amplificare et promovere
spiritum, referuntur. Statuamus autem totidem fines
commodos, et Institutorum regulae consentaneos. Tres
autem primi sumi possunt e libello Exercitiorum B. nostri
Patris, hebd. Ι. Addit. Io. ubi triplicem exterioris
poenitentiae distinguit usum. Primus est, ut pro de-
lictis praeteritis non nihil satisfiat: quod ego interpretor
non tantum ad evadendam culpae debitam poenam, quem
supra finem non inter optimos numeravimus, quam ad
compensandam aliqua ex parte Deo illatam pro peccatis
injuriam atque offensam ; et hoc videtur B. Pater innuere
eo loquendi modo, ut “pro delictis non nihil satisfiat.'’
Habet enim hanc vim poenitentiae bonum, ut non solum pro
poena debita culpae‚ verum etiam pro ipsa culpa Divino
Numini satisfaciat; loquor autem de culpis levioribus
quae non necessario sacramentum exigunt Confessionis.
Quare Gregorius in Canticorum verba: “Tota pulchra
cs amica mea,'’quae1‘ens quomodo anima possit dici tota
pulchra, cum sine peccato nemo vivat, ita subjicit : “Dum
sancta anima a peccatis quotidianis se per poenitentiam
mundat, dum quotidie peccata minuta cum lacrymis abluit,
et a majoribus se observat, quamvis frequenter peccet, per
assiduam tamen poenitentiam munditiam suam assidue
servat.''1 Et S. Leo praeter caetera docet, Jejunium Quadra-
gesimae ad reparandam mentium puritatem institutum, et
ad redimendas aliorum temporum culpas.2 Hic finis est
optimus, quia, qui in spiritu progredi volunt, nihil tam

¹ Cap. 4. ² Ser. 4 de Quad.

