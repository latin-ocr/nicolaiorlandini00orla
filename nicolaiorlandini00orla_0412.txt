392 De ratione vivendi Socz'etalz's.

Hoc studio atque hac cura lectioni opera danda est·,
restat ut cujus tandem futura sit generis indicetur.
Facilem eam Constitutio postulat, et “ex pio potius libro,
quam difficili, quem capere,” inquit, “et a quo omnes
juvari possint.'' Nam nec omnes aeque per ingenii aut
scientize facultatem assequi possunt ea quae leguntur, et
ii ipsi qui scientia ingenioque sunt praediti, si res sint,
obscuriores, non libenter id temporis adjiciunt animum
ad lectionem. Facit autem Constitutio potestatem ut
pro lectione concio interdum habeatur, vel aliquid simile
ad Dei gloriam fiat ;1 ut cum vel piae aliquae declamationes.
orationesque, exercitationis gratia, vel publicae aliquae
admonitiones, unde plurima ad universos spectat utilitas,
haberi solent. Quod si nihil horum interdum unde se
pascat animus, vel per loci facultatem, vel per tempus
haberi queat, tum audiendus est Bernardus qui de memo-
ria suavitatis Domini, vel Scripturarum aliquid, quod dum
reficimur, mentem pascat, tractare animo atque agitare
nos jubet ;2 et id ipsum suadet Beatus Vincentius.3 Tametsi
cavendum est ne agitatio mentis ejusmodi sit quae vale-
tudini offieiat corporisque refectioni, neque enim tum ex
instituto orandum est, sed piae potius jucundaeque cogi-
tationis epulis mens alenda, quarn subtilioribus commenta-
tionibus alliganda. Et ex ipsa ciborum natura, ut Basilius
praecipit, sumentisque corporis officio sumenda occasio
“glorificandi Dei, ut variae ciborum species salubritati
proprietatique corporum convenientes, ab eo qui cuncta
sapientissime dispensat excogitatae sunt.'’4 Atque haec
et de sacra mensae lectione, et de tota sumendi cibi
disciplina sint dieta.

Ad honorem et gloriam magni Dei. Amen.

² P. 3. c. 1. ἓ 5. lit. E. 2 Ad Fratres de Mont. Dei.
³ Traet. Vit. Spir. c. 7. 4 Ep. 1. ad Greg. Theol.

