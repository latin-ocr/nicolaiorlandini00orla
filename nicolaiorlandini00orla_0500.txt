480 De ratione vivendi Socz‘etatzlc.

prandia tenuiora, et veluti matutina quaedam jentacula,
idcirco forte potum in prandiis vetat3 ut et Cornelius
Celsus: “ Si quis prandet, ipsum sit siccum et sine potu.'’

Cornarius autem quidem libro de longa vita, tantum
tribuit parco potui, sicut scribit idern Clemens ut existi-
maret eo usque potandum, donec humectentur cibi, quo
nobis* vitam paremus longiorem. Quod si haec tempe-
rantia, ut dixi, requiritur in mensis, quando magis requi·
renda est extra mensas?

Sed si quando nos decipit sitis, ut valetudinis non
agnoscamus incommodum, saltem ab hac extraordinarii
potus intemperantia adeo corporibus noxia (loquor autem
de crebra et frequenti) retrahat nos vel honestatis vis, vel
religiosze vitae professio. Honestati quippe adversatur3
quia gulae vitium est, simulac sitis accesserit, earn protinus
explere velle, licet aqua dumtaxat adhibeatur. Quid est
enim aliud gula nisi inordinatus quidam appetitus cibi et
potus? ut eam definit S.Thomas: “Non igitur vini tantum
potus, sed cujuscumque, si sit intemperans et extra
ordinem, gulae vitium est, honestatique contrarium.’'l Ideo
Ephraem, “ In potu,’' inquit, “temperantia est, cum sobrie-
tatem colis nec compotationibus gaudes: nec plus non
solum vini sed ne aquae quidem sumis, quam necessitas
postulat.’'2

Quam autem honestum dedeceat hominem extra men·
sam, ubi semel se refecerit, ad potum redire, docet his
verbis Bonaventura in Speculo Disciplinae: “Sane post
refectionem ad potum redire, aut per diem in domo ex
vitiosa consuetudine, aut quod turpius est, post comple-
torium bibere, non mediocris vitii notam habet; honestius
ad mensam quantum indiges bibis, quam bibendo per diem
meribibuli morem geris.’' Hac de causa scribit B. Augus-
tinus, vetulam illam patris nutricem, a qua mater ejus
Monica cum sororibus educabatur, ne aquam quidem eas
bibere extra parentum mensam, quamvis siti exardesce·

¹ 2. 2, q. 148. a. Ι. ² Serm. de Temp. et Cont.

