In Regulam Modestz'ce. 71 1

nesciunt, sed in maledicta et convicia prorumpunt 3 et qui
amore vel odio inflammantur uberius de eo quod amant,
vel odere loquuntur3 et qui aemulatione‚ atque invidia
tanguntur, silere in alienis laudibus, ac benefactis non
satis possunt> Propterea, cum his affectionibus perturbatus
est animus, tum maxime continenda lingua est, ne modum
sermonis excedat.

Quod quidem de ira, qua maxime perturbatur animus,
praecipit Tullius, ad Quintum Fratrem, et Seneca, Ι. de
Ira. c. ultimo: “Irascitur,'’ inquit, “veritati, clamore et
tumultu, et totius corporis jactatione; quos destinavit
insequitur, adjectis conviciis maledictisque.” Nec ab re
est illud, Prov. 26: “Qui imponit stulto silentium, iram
mitigat.’‘

Et Isaias Abb., Or. 27. : “ Si te ira commotum videris,
et non tui juris, cave ne quid omnino loquaris ; ne crescat
perturbatio‚’' p. 230. a.

Et Climacus, Gr. 8. initium vacuitatis irae ait esse
labiorum silentium in perturbatione cordis. Et infra dicit
monachum quendam, cum morderetur injuriis, ac pertur-
baretur animo, silentio tamen iracundiam compressisse.
Quod ipsum intelligendum est de caeteris animi pertur-
bationibus; ut cum exortae fuerint, subtrahamus illi incre-
menti materiam, labiorum silentio, ac moderatione sermonis.
Verum est enim, quod Abbas Pastor dicere solitus est:
Omnis labor, quicunque evenerit tibi, ex taciturnitate
superabitur.'’

Eodem modo, cum de rebus nostris, aut de iis quas
amamus, sermo habebitur, continenda lingua erit: quoniam Δ
amor ipsa loqui cogit uberius, proptereaque sapienter
monet Plutarchus, opusc. de garrulitate, ut quo facilius id
vitium linguae coerceas, vites sermones eos, ad quos cum
voluptate duceris.

Jam quoad alterum quod propositum erat, scilicet
quando unaquaeque res dicenda ac proferenda sit, id
etiam ad circumstantiam temporis spectat. Non est

