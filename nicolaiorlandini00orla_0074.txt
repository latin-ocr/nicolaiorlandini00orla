54 De Socz'etalz‘s Fine.

ionem de nostrorum integritate ac virtute concipiunt, ex
quo facilis eis patet aditus ad salutem. Hoc, inquam,
Apostolorum proprium fuit, quorum nos vestigiis conamur
insistere, nam de se ipse Paulus apud Lucam ita dicit:
“Argentum et aurum, aut vestem nullius concupivi, sicut
ipsi scitis;''1 et ad Corinthios: “Gratis Evangelium Dei
evangelizavi vobis; et cum essem apud vos et egerem,
nulli onerosus fui. In omnibus sine onere me vobis
servavi, et servab0.”2 Christus autem Dominus eisdem
praecipiebat ApostoliS, ut quae gratis accepissent, gratis
darent ;3 et ne aurum argentumve possidere vellent, neque
pecuniam in zonis suis. Cujus rei causam reddit Hie-
ronymus in Matthaeum: “Ne si divitias,'' inquit, “habuis-
sent viderentur non causa salutis hominum, sed causa
lucri praedicasse.'’

20 Perutiles sunt nostrorum Missiones propter eorum
benignitatem et comitatem. Nam cum errantes solentur
animas, et in spiritu lenitatis, non severitatis ut saepe
Parochi, eas suscipiant, studeantque de omnibus bene
mereri, sublevandis etiam corporum egestatibus, per elee-
mosynas conquisitas, homines hac allecti humanitate facile
se se nostris adjungunt, iisque se se dant atque credunt.
Cujus mansuetudinis et benignitatis exempla ab Apostolis
videlicet acceperunt. Quid enim Paulus ait? “Omnia
ostendi vobis, quoniam sic laborantes oportet suscipere
infirmos, et meminisse verbi Domini Jesu, quoniam ipse
dixit, Beatius est dare quam acciperel’4 Et Corinthiis ait:
“Alias ecclesias exspoliavi, accipiens stipendium ad ministe-
rium vestrum.’'5 Idemque suis laboribus testatur non modo
sibi, quae ad vitam tuendam necessaria essent, sed etiam iis,
qui secum erant, subministrasse. Et ad Thessalonicenses
ita scribit: “Facti sumus parvuli in medio vestrum, tan-
quam si nutrix foveat filios suos. Ita desiderantes vos
cupide volebamus tradere vobis non solum Evangelium

² Act. 20. ² 2 Cor. xi. ²³ Matth. 13. ⁴ Act. 20.
·'’ 2 Cor. xi.

