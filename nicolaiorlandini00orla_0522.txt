502 De ratione vivendi societatis.

ut pristinus medicus advocetur, possit forsitan ei concedi ;
quia antiquus et usitatus medicus melius forte noverit,
quemadmodum curandus sit aeger, quam domesticus
noster. Alter casus potest incidere, cum morbi gravitas
tanta est, ut non unius medici judicio standum videatur,
sed plures sint advocandi, quorum consilio ordinarius ac
domesticus medicus adjuvetur; id quod in morborum
periculis fere fit. Tertius potest esse, cum ordinarius
medicus parum experiens deprehenditur, ejus curatio non
satis probatur, nee tamen continuo justis de causis dimit-
tendus videtur: tum jure posset, in morbis praesertim
alicujus momenti, peritior medicus advocari. His exceptis
temporibus nulla causa est, cur aegrotorum arbitratu extra—
ordinarius medicus advocetur. Adde etiam, quod id sine
domestici offensione medici fere non fit; tum quod is
contemni se quodammodo putet, tum quod ejus curandi
ratio plerumque immutatur a novo, dissimilisque est
utriusque curatio. Ex qua dissimilitudine ac varietate
saepe deterior efficitur aeger, et gravius periclitatur, quam.
si ab uno tantum eoque usitato medico curaretur; atque
hinc plurimi perierunt. Mitto novas expensas, quae cum
in novum et extraordinarium medicum, qui suam quoque:
mercedem exigit, tum in ejus medicamenta fieri debent.
Quae quidem ut in vera necessitate honestae et ferendae,
ita cum vera necessitas abest, alienae ab institutis nostris„
et religiosa paupertate censendae sunt.

Cur autem ne consulendi quidem medici potestatem·
regula faciat, praecipua causa potest esse, quia saepe
quaedam ab eo praescribuntur, quae cum fieri aut non.
possint aut non deceat, moleste serat necesse est qui
eum consuluit. Deinde, ne quis valetudinis nomine medici
consilio abuti possit ad ea forsitan quae expetit, impe-
tranda, ut loci mutationem, laboris etiam aut occupationis
allevamentum, relaxationem in aliquo secessu, balneorum.
usum, et id genus alia. Quae mox medici non sua sponte„
sed quia a subditis sunt praemonsti, moderatoribus saepe·

