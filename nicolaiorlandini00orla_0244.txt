224 De ratione vivendi Socz'elcztz's.

animas.‘’ ¹

Hoc videlicet laqueo comprehenderat olim·
Scribas et Pharisaeos, qui omnia opera sua faciebant ut
viderentur ab hominibus 3 quos saepe Christus reprehendit,
et cavendos discipulis monet.'2 Ex quo intelligi licet, qui
gloriae ac laudis cupiditate ducuntur, eos non hoc solum
vitio, verum etiarn aliis plurimis laborare· quoniam haec

7

fenestra quaedam est, qua se in animam Satanas occulte
insinuat.

Deinde vero, gloriae laudisque humanae sitis dulcissima
est propter superbiam, cui natura quodammodo insitum
est, post lapsum primi parentis, velle in omnium ore
oculisque versari; ct quod reddendum cst Deo laudis
ac gloriae, id sibi arroganter assumere. Dulcedo igitur
humanae laudis tanta est, ut in omnibus actionibuS, etiamsi
primo quaesita non sit, mox tamen oblata delectat. Cujus
quidem nocumentum eo majus est, quod propter dulce-
dinem non sentitur. Confirmat hoc pulchro simili is,
quem dixi, B. IsaaC. “Ut canis,'' inquit, “qui lingit
vulnera, prius sanguinem bibit, et nocumentum non
sentit propter dulcedinem, quae fit ad horam3 sic et
monachus, vanam gloriam bibens, propriam vitam con-
sumit, et non sentit nocumentum propter dulcedinem
quae ad horam fit gloriae secularis.''3 Et Basilius hac
de causa appellat humanam gloriam “suavem spiritalium
divitiarum praedonem, et jucundum animarum hostem.”4

Sed objicies: Quid igitur agam, cum in omnibus fere
benefactis atque actionibus meis mihi ipse placeo, et ex
adverso delectatio humanae laudis obrepit? Num idcirco
benefacta pereunt, aut peccati reus efficior, aut a benefactis
cessandum mihi erit? Respondeo, tribus modis posse
quempiam ex recte factis sibi ipsi placere. Primum, ut
ipsa praeclara actione laetetur et gaudeat; et hoc gaudium,
seu complacentia naturalis est et honesta. Sicut enim
in malefactis dolendum est, ita et in recte factis exul-

¹ Diad. e. 96. ² Matth. 23.
³ De Contempt. Mundi. c. 91. ⁴ De vit. Solit. Const. Mon. c. 11.

