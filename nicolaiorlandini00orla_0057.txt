De aliem& procuratione Salutis. 37

-impense curandam Constitutio admonet, videndum etiam,

quinam sint ii, qui eam impense curent, in eamque
naviter incumbant.

Duo autem ad alienae salutis studium excitare nos
possunt. Primum ardens charitas tum Dei tum proxi-
morum, quia ut ait Bonaventura, “Quantum diligis Deum,
et quae Dei sunt purius desideras, tantum doles de offensa
Dei, ubi vides eum non agnosci, et ideo inhonorari; ubi
vides eum non amari, et ei non obediri, et ejus cultum
destrui, et adversarios multiplicari et laetificari: et quantum
diligis salutem proximi, tantum affligeris de perditione
ejus, et nocumento profectus ejus.”1 Facit hoc charitas,
quae sic olim Paulum excitabat, de quo in Actis Apostolicis
ita legimus: “Incitabatur spiritus ejus in ipso videns
idolatriae deditam civitatem.''2 Et idem de se ipso, “ Quis
infirmatur et ego non infirmor? quis scandalizatur et ego
non uror?'' Et noster Pater Ignatius eadem charitate
succensus in stagnum gelidissimum se injecit, ut impurum
„hominem a flagitiosis suis amoribus revocaret: eademque
charitas impellebat, ut in reducendis ad frugem mere-
tricibus, etiamsi ad ingenium mox rediturae viderentur,
omnem operam collocaret, modo ad horam ejus, cujus
charitate tenebatur, prohiberet offensam. Interitum autem
animarum, quae ad imaginem et similitudinem Dei factae
sunt, quaeque ejus sunt beatitudinis gloriaeque capaceS, quis
.aequo animo ferat! cum unigenitus Dei Filius, ut eas ab
interitu revocaret, nostram mortalitatem indutus sanguinem
vitamque profuderit? “In hoc enim apparuit,’' Joannes
¹inquit, “charitas Dei in nobis, quoniam Filium suum uni-
genitum misit in mundum, ut vivamus per eum.”3 Quod
⁴autem pro omnibus semel fecit, idem unius animulae
rcausa quotidie facere, si necesse sit, pro sua eximia cha-
ritate non dubitet : ut Carpo Episcopo per visum ostendit,
-cum duobus facinorosis hominibus, quibus ille exitium
.fuerat imprecatus ignemque de coelo, dexteram suam

¹ De sex alis prae1., c. 3. ² C. 17. ³ Ep. i. c. 4.

