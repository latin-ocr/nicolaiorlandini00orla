302 De ratione vivendi Socz'etatz's.

illis repurgari desiderat, primas ipsorum causas extirpare.
Si quis v. g. contentionem et invidiam resecare funditus
velit, amputet ejus radicem, inanem gloriam, nam ex
cupiditate inanis gloriae oriuntur illa3 sic in caeteris
faciendum.⁷’1 Inanis autem gloriae cupiditas sananda est
humilitatis studio atque exercitatione, ut ex contrario
admoveatur curatio. Exercitatio vero humilitatis in
rebus scilicet vilibus, atque ita affectus iste coenodoxiae
curatur. Ex quo fit ut non amplius aut invidia, aut
contentio semel amputata repullulent.

Quintum vitium accidit etiam ex quinto capite, quia
in statutis nostris decretisque faciendis, plura complectimur
quam virium nostrarum imbecillitas ferat, multa decernimus,
ct nullis decretis obtemperamus. Cum multis vitiis bella
suscipimus, et nullum expugnamus. Melius autem nobis-
cum ageretur, si pauca statueremus, et quae statuta essent,
fideliter sancteque servaremus. Adversus unum vitium,
quo maxime laboramus, arriperemus principale certamen,
et contra illud praecipue, cunctis momentis, cuncta spiritus
arma com1nove1·emus.2 Id quod ex Cassiano jam monui-
mus, et Climacus his verbis docet: “Qui se uno quodam
vitio amplius urgeri conspicit, is contra ipsum et solum
ante omnia seipsum armet, et maxime si hostis intestinus
sit.'’3 Nisi enim iste proffigatus fuerit, nihil nobis reliquos
vicisse proderit. Et in Vitis Pati-um dicitur, rogatus ali-
quando vir sanctus a fratre, Quid suis cogitationibus multis
et permolestis faceret? respondisse: “Non repugnas con-
tra omnes, sed contra unam dumtaxat; omnes enim
monachorum cogitationes unum,” inquit, “caput habent.”
Praestat igitur considerare, primum, qualis illa sit, et
adversus eam reniti ac reluctari ut, ea abscissa, reliqua
sua sponte concidant et evanescant.

Sextum vitium in examine ponitur ex eodem etiam oriri
capite, ubi dicitur proponendam esse emendationem cum
Dei gratia; multi enim deficiunt ab hac spe, animoque

„² In Reg. brev. Q. 289. ² Coll. 5. c. 14. ³ Grad. 13,

