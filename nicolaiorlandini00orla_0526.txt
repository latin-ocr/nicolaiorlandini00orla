506 De ratione vivendi Societalz's.

religiosis, qui sua sponte ad spirituales medicinas para-
tissimi esse debent. Dicit enim, “non solum observare
obedientiam debet erga superiores spirituales, sed etiam
erga medicos corporales.” Potuit autem alio uti loquendi
modo magis recto; ut si diceret, aegritudinis tempore .
unusquisque obedientiam servare debet erga superiores
spirituales, et cum eadem humilitate erga medicos corpo-
rales. Sed maluit videlicet eo uti loquendi modo, ut
significaret nostris quidem, qui sua sponte ad orationem
et divina adhibenda praesidia debent esse propensi, non
esse admodum necessarium id moniti, cum aegrotant. Et
hac etiam de causa priore loco praecipit de obedientia
quae medicis spiritualibus, posteriore vero de ea, quae
corporalibus medicis est adhibenda: quia in morbis
nostris, ut supra diximus, prius invocandus est Deus
quam medicus, et potius ab illo quam ab hoc corporis
speranda salus. Quem ordinem servat etiam Ecclesi-
asticus, ubi prius monet Deum orandum et spiritu-
ales medicos adhibendos, deinde medico se credendum.
Sic enim ait:1 “ Fili, in tua infirmitate ne despicias te
ipsum, sed ora Dominum, et ipse curabit te. Averte a
delicto, et dirige manus, et ab omni delicto munda cor
tuum. Da suavitatem et memoriam similaginis, et impin—
gua oblationem.'’ Quibus verbis de medicina spirituali
praecipit. De corporali autem cum dicit: “Et da locum
medico; etenim illum Dominus creavit, et non discedat
a te, quia opera ejus sunt necessaria.‘’ Quae verba mox
explicabimus. Eundem quoquc ordinem sequutus videtur
Jacobus Apostolus: “Infirmatur quis in vobis? inducat
presbyteros Ecclesiae.” Neque enim prohibet Apostolus
corporales medicos adhibendos, sed monet prius spiritu-
ales inducendos.

Explicemus igitur utramque Constitutionis partem. Et
quoad priorem videamus, quibus in rebus et quomodo
obediendum sit patribus spiritualibus. Obediendum est

¹ C. 38.

