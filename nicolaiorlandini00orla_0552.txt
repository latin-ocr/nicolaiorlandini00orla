5 32 De ralz'one vivendi Socz'etatis.

nausearum victi, eorum langueat in iis curandis opera,
aut charitatis alacritas minuatur. Ideoque ea promptius*
munera obedire Constitutiones¹ nostrae nos volunt, a
quibus sensus magis abhorret.

90. Necessaria est patientia ministrorum in perferendis-
laboribus diurnis atque nocturnis, qui :egrorum saepe causa
suscipiendi sunt. Quo patientiae genere excelluisse Fran-
ciscum nostrum Xaverium legimus, qui cum in aliis locis
tum Mozambici, praetcr animarum procurationem ac salu-
te1n,2in :egrorum ministerio assidue versari solitus est.
Ita enim non parcebat laboribus ac vigiliis, dum magnae
aegrorum multitudini enixe operam navat, ut ipse quoque
in gravem et periculosum morbum inciderit. Ex quo
nondum recreatus, sed remissa aliquantulum morbi vi,
denuo ad institutum revertitur, et :egrotus aegrotis operam
dat, medico obstupescente, qui Xaverium non minus
indigere ministro, quam quibus ipse ministraret, non
ignorabat. Hujus igitur in ministrando publicis vale-
tudinariis labores qui sibi in mentem revocat, is profecto
minores labores in curandis dom'esticis aegris fratribusque
non gravate feret.

Exemplo etiam esse poterit Bernardinus Senensis, qui
pestilentiae tempore in nosocomio quodam Senensi, cum
qui infectis ea lue hominibus opem ferret, nusquam inveni-
retur, ipsemet opus ministrandi, curamque suscepit, quam
toto quadrirnestri multis laboribus vigiliisque sustinuit.
De eo autem sic scriptum legimus :3 “Astabat diu
noctuque aegrotantibus, pharmaca parabat, cibos pro
singulorum qualitate porrigebat, sordes omnes in illis
necessario ferendas ipse ante omnes sua voluntate amo-
vendas suscipiebat: non labore, non vigiliis, non intole-
randis soetoribus, non incommodis ullis frangebatur: sed
ea semper alacritate, et spiritus vivacitate illis serviebat,
ac si vel parentes vel fratres ac filii ejus essent.'‘

B. etiam Dorotheus de se ipso scribit, cum curam

¹ Exami c. 4. §251 ² L. 1. c. 19. 3 In vit. apud Surium in Maio.

