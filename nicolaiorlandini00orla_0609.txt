sn Regulas Modesliae. 589

clare Bonaventura de Infor. nov. c. 5. significat: “Si non
habes‚’' inquit, “ devotionem interius, saltem conserva disci-
plinam, et morum gravitatem humiliter exterius, propter

l)

reverentiam Dei, et aliorum exemplum. Et jure: tacita
enim quaedam concio est exterior homo bene compositus :
quod egregie declaravit suo facto Beatus Franciscus, qui
cum comitem sibi, quasi ad concionandum ire vellet,
adjunxisset, foras egressus, composito acl modestiam vultu
totoque corpore, urbem circuisse dicitur miro silentio, nulla
habita concione : domum reversus, cum rogaretur a comite
ecquando concionem habiturus esset? “An non intelligis,'’
inquit, “ex ipsa nostra prodeundi ratione quam concionem
habuerimus?’' tanti exteriorem speciem modestiamque vir
sanctissimus faciebat. Et, ut omittam Patrem nostrum
Ignatium, de quo Maffeius l. 3. c. 16. plura in hoc genere
scribit; de Malachia etiam episcopo ita prodidit memoriae
Bernardus: “ Ut taceam interiorem hominem, ipsum
exteriorem ita uno semper modo ipsoque modestissimo
ac decentissimo gessit, ut nihil prorsus appareret in eo,
quod posset offendere intuentes ;'' et mox : “ Quis unquam
etiamsi curiosius observarit, deprehendit otiosum non dico
verbum, sed nutum? quis manum pedemve moventem
frustra? imo quid non aedificans in ejus incessu, aspectu,
habitu, vultu?'' De ipso Beato Bernardo in ejus vita
sic legimus: “Tanta erat interioris ejus hominis pulchri-
tudo, ut evidentibus quibusdam indiciis foras erumperet,
et de cumulo internae puritatis et gratiae copiose profusus
homo quoque exterior videretur.'’

Sed cum magna religiosis omnibus habenda est ratio
exempli, publicaeque :edificationis tum iis qui juvandis
animis se dederunt. Falluntur enim, si verbo tantum
existimant se posse caeteris adjumento esse3 exemplum
oportet praebeant, speciemque virtutis, virtutem persuadere
si velint. Quia plus est ad persuadendum in exemplo
quam in sermone momenti. Exemplum autem praeberi
non potest, nisi extrinsecus pateat: non enim quae intus

