In Regulas Modestz'ae. 587 ·

moderatio ; quia mores exterioris hominis ex saeculo depor-
tati, diu haerent, et eo diutius quod, dum vitiosi admodum
non putantur, quodammodo negliguntur. Huc accedit,
quod non omnis moderatio corporis ex animi moderatione
semper oritur; sed ad tollendos quosdam motus inconditos
corporis alia quaedam ars extrinsecus est adhibenda, et alia
quaedam requirenda praesidia, quae certis regulis praecep-
tisque contineantur. Venit nunc in mentem Isaac servi
Dei, qui cum pacatissimos haberet animi motus, et, ut
Beatus Gregorius ait, virtute abstinentiae, contemptu rerum
transeuntium, prophetice spiritu, orationis intentione esset
incomparabiliter praeditus, tamen modum saepe in risu non
habebat, sed vel invitus gestientis laetitiae fraena laxabat3
facile ut appareat eos etiam, qui-animum suum compo-
suerunt, praeceptorum adjumenta requirere ad moderandum
componendumque corpus.

Secunda ratio, et praecipua. Idcirco de modestia leges
ac regulae pizescribuntur, ut sit in omnibus una eademque
ratio, et quasi forma modestiae, quam quidem efficere
intima cujusque affectio compositioque non potest. Quae
varia in multis saepe cum sit, varietatem quoque dissimili-
tudinemque modestiae exterioris efficeret. Ita tolleretur
similitudo illa quam fraterna societas exigit. Haec nimi-
rum causa est, cur in moderandis corporis motibus alia
in aliis religiosorum familiis ratio ac forma servatur. Ut
cerni licet in inclinandis submittendisque cervicibus, in
curvandis corporibus, in abdendis intra tunicam manibus,
et id genus aliis, quae certe Societas nostra non habet;
sicut etiam bibere ambabus manibus, ut indicat Bonaven-
tura et Cajet. in 2. 2. q. 185. a. 8.1 Verissimum autem est
quod dicimus, pro cujusque affectione animi etiam pia,
dissimilem gigni in corporibus habitum, variarique mo-
destiam. Nam B. Antonium legimus oris habitu fuisse
jucundo atque hilarem, qualem regulae nostrae in prae-
scribenda modestiae forma praecipiunt. Beatum vero

1 Bonav. in specul. disc.

