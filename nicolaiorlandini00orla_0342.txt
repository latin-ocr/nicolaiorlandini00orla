322 De ratione vivendi Socz'etatz's.

sit nobis hic hostis, ut ait Hieronymus ad Eustochium,
et quocunque pergimus portemus inimicum. Haec naturae
proclivitas ad libidinem carnis infirmitas dici solet, a
B. autem Diadoco facilitas corporis appellatur, quia facile
ad hanc voluptatem labitur.

Secundo, cernitur haec eadem hominis imbecillitas
in infirmitate sensuum externorum, qui omnes admodum
lubrici sunt et proclives ad lapsum, omnes hinc carnis
infirmitati lenocinantur et serviunt. Oculi enim uni quam
lubrici sunt, “ Oculus meus,'’ propheta inquit, “depraedatus
est animam meam.”1 Ferturque sibi oculos eruisse
Democritus, quod sine sensu motuque libidinis feminas
intueri non posset, ut Tertullianus scribit. Et B.Antonius,
cum Didymum accusaret quod caecitatem doleret suam,
satius esse dixit illos oculos possidere, in quos peccati
festuca non posset incidere, quam illos, qui solo cupiditatis
aspectu possent homines in gehennam praecipites agere.
Ideo Petrus Abbas Claravallensis‚ cum ex morbo alterum
oculum amisisset, joco dictitabat unum se de inimicis
evasisse, et plus se a reliquo, quam a perdito formidare.
Quod idem dicitur, altero item captus oculo, dixisse
Jordanus, is qui, alter a B. Dominico, Generalis magister
sui ordinis fuit. Quid de tactu dicam, quam item lubricus
proclivisque est ad excitandam commovendamque libi-
dinem! Unus Summus Leo satis locuples testis est, qui
ex muliebri osculo libidinis non ferens ardorem, manum,
quam osculata est mulier, amputare sibi non dubitavit!
Quae causa fuit, ut sanctissimi viri, ne cum quidem
animam agerent, ut paulo infra dicemus, a seminis se
attrectari permiserint; ita exardescit ex solo tactu libido.
Recte enim Climacus: “ Fit,'’ inquit, “interdum ut ex solo
tactu corpus inquinatur3'' nihil quippe sensu isto gravius,
nihil periculosius Admoneat te is, qui matris manui pallium
circumdedit, atque ab his, quae vel naturalia, vel praeter
naturam sunt proprio atque alieno corpore, comprime

¹ Thren. 3.

