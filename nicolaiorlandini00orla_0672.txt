652 De ratione vivendi Socz‘elatz's.

imitanda natura est, ut squalor absit, et munditiae quaera-
tur honestas.

30. Diligenda est mundities vestium ad declarandam
animae puritatem, et parem in hac acquirenda diligentiam
juxta praeceptum Eccles. c. 9: “Omni tempore sint vesti-
menta tua candida.’' Sic Hieronymus, in reg. ad Monachas
c. 31. vult earum pannum album et candidum esse, quamvis
crassum et vilem: “Ut et color,'’ inquit, “candorem casti-
tatis intrinsicum, et vilitas contemptum terrenorum exhi—
beant”

Dices: At idem Hieronymus ait; sordes vestium
candidae mentis indicia esse. Et in Hilarionis Vita scribit
eum existimasse supervacaneum esse munditiam in
cilicio quaerere. Quomodo ergo dicimus studendum esse
puritati vestium, quia harum mundities animi munditiem
indicat ?

Verum Hieronymus pro sordibus non ipsas maculas,
et labes amictus intelligit3 quis enim sapiens has serat?
Sed aut paupertatem ipsam, easque sordes, quas necessario
secum paupertas affert, aut certe notat nimium studium
in exquirenda munditie. Utrumque enim vitiosum est; si
et sordes affectes, et munditiam nimis diligenter exquiras,
Quod facile ex ipso potest intelligi, cum ad Eustochium
scribens, negat affectatas sordes convenire Christiano.
Sordes autem amictus tum candidae mentis indicium sunt,
cum quis occupatus in interiori cultu, negligit exteriorem.
Et hoc est quod dicit Ugo apud Bernardum: “Intentum
interioribus suis animum magis decent omnia exteriora
inculta, et neglecta ;‘' et “ Diligentia circa vanitatem· exte-
rioris ornatus signum est negligentiae circa interiorem
ornatum.'’

Et Augustinus: “Tibi pura vestis circundetur non ad
pulchritudinem, sed ad necessitatem, et tegumentum, ne
de exquisitis vestibus alteram turpitudinem assumas” Et
B. Ambrosius, Ι. Off. vult vestitui nihil nitoris accedere.
Quare nimia diligentia in exquirenda vestimentorum mun-

