De castitate. 36 3

Jam personarum opportunitas maxime omnium vitanda
est, maxime feminarum: “Quae,” ut ait Hieronymus ad
Oceanum: “Nocivum genus est femina; cum approximat
stimulat, incendit ignem, flammigero igne percutit femina
conscientiam. Numquid abscondere potest homo ignem
in sinu suo, ut vestimenta ejus non ardeant? Mihi crede,
non potest inde cum Domino habitare, qui feminarum
accessibus copulatur.’' Idemque ad Nepotianum: “ Hospi-
tiolum tuum aut raro, aut nunquam mulierum pedes terant.‘'
Et mox ε “ Nec sub eodem tecto mansites, nec in praeterita·
castitate confidas. Nec sanctior David, nec Samsone fortior,
nec Salomone potes esse sapientior.'' Et Sanctus Ephraem
de abstinendo ab omni consuetudine perniciosa: “Si te
ipsum trahi videris a cogitatione aliqua ad fruendum
formoso aspectu vel pueri, vel mulieris, te laqueis inimici
proximum esse noveris; sin admonitus quoque non desti—
teris, jam te laqueis irretitum agnosce, unde nec facile
voluptatem vinces. Si enim ex ipsa te noxia controversia
eximere nequivisti, quomodo te non volet adversarius, vel
ex hoc tuo actu, jugulare? Quod si dixeris conversor
equidem, sed detrimentum inde non patior; et hoc male
affecti animi indicium est, quo enim pacto fieri potest ut
quis in prunis deambulet, et plantas pedum non CO1nburat?''
Sed cum omnis consuetudo mulierum vitanda est, tum
spiritualium; quia, ut ait B. Augustinus, quo sanctiores
suerunt, eo magis alliciunt, ideoque vult cum omnibus
brevem ac rigidum haberi sermonem, nec tamen, quia
sanctiores fuerint, ideo minus eas cavendas. Imo affirmat
se vidisse sub hac specie, cedros Libani, id est magnos
ecclesiae antistites cecidisse. Idcirco nunquam ipse ne cum
sorore quidem passus est habitare, ut narrat Possidius in
Vita. Idemque admonet Bonaventura.1

Fugiendus est etiam congressus conspectusque adoles-
centulorum, quia, ut Basilius ait, “Saepe fit ut adolescen-
tioribus corporibus per aetatem insit florida colorum ele-

1 De Purit. Conscien. c. 14.

