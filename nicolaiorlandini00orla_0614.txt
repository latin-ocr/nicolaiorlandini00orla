594 De ratione vivendi societatis.

etiarn si nihil aliud singillatim praeciperetur. De hac
motuum compositione, ac decore in reg. dixit Augustinus
3. reg. “In omnibus motibus vestris nihil fiat, quod cujus-
quam offendat aspectum.‘' Quanquam autem motus
corporis est a natura, ut disciplina non videatur egere:
tamen quoniam non omnia quae a natura sunt, continuo
perfecta atque absoluta sunt, sed progrediente tempore,

· aut hominis diligentia perficiuntur, ideo licet corporis

motus a natura sit, tamen corrigendus cum habet aliquid
vitii, et perficiendus. Sic Ambrosius Ι. de Off. “Motum,’'
inquit, “natura informat, si quid sane vitii est in natura,
industria emendet.” Huic compositioni adjumento esse
potest Summi Conditoris exemplum, qui in condendo
mundo nihil reliquit incompositum, nihil inconditum, nihil
inordinatum3 sed ut dicitur Sap. xi. “Omnia fecit in
pondere, numero, et mensura.'’

2m. Requirunt humilitatem: nam, ut diximus, hanc
modestiae partem facit D. Thom. q. 161. Quia, ut modestia,
quae est species, moderatur corporis motus, ita humilitas
moderatur et fraenat animi motus, qui feruntur ad excel-
lentiam. Quoniam autem haec elucet etiam in actibus
exterioribus propterea hanc etiam leges nostrae requirunt.
Apud ethnicos quidem humilitas modestiae nomine signifi-
catur, quod modum et fraenum animo ponat, ne efferatur.
Quare Origenes 8. in Lucam, cum de humilitate loque-
retur, “Si vis,'’ inquit, “nomen hujus audire virtutis, quo
modo a philosophis etiam appelletur, ausculta; eandem
esse humilitatem, quam respicit Deus, quae ab illis μετριότης
dicitur, id est mensuratio, vel modus: nam modus et
mensura idem est, a modo autem modestiae nomen fluxit.''
Cicero quoque modestiae nominc pro humilitate utitur 3. de
Leg. 2 ‘⁶ Qui bene imperat, paruerit aliquando necesse est, et
qui modeste paret, videtur qui aliquando imperet dignus
esse.'’ Et in Sallust. “In praetura modeste se gessit, et
abstinenter ;'’ modeste, id est humiliter. Et Beatus Petrus,
Ep. Ι. c. i. 3: simul etiam haec duo conjunxit: “Modesti.

