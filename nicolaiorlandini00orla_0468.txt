448 De ratione vivendi Socz'elatz‘s.

senibus septuagenariis, ac centenariis potestatem facit
reliquo hebdomadae tempore, caeterisque diebus praeter
festos, vino abstinendi, et sua corpora macerandi. Quid
igitur nos facere aequum est? si tantam senibus veniam
dat, quamquam illorum alia ratio est ac nostra, cum illi ad
solitariam et asperam, nos ad communem et socialem vitam
vocati simus. Idemque S. Pater in Regulis1 vult unum-
quemque suam carnem domare jejuniis at abstinentia
escae, quantum valetudo permittit. Supponit ergo
St. Ignatius castigationem corporis ab omnibus adhi-
bendam esse, et rationem etiam adjicit in sexta Constitu-
tionis parte: “Ne fervor spiritus refrigescat, et humani
incalescant affectus.” Haec enim sibi invicem adver-
santur, ut ait Apostolus; ct caro concupiscit adversus
spiritum, et spiritus adversus ca1·nem; ideo necessaria
est omnibus aliqua corporis castigatio.

Verum quoniam jam notum est illos nascentis Societatis
patres potius freno quam calcaribus eguisse, et in suis
castigandis corporibus nimios fuisse3 sapienter haec Con-
stitutio modum admonet adhibendum, quemadmodum et
suos fratres B. Augustinus suis macerandis corpusculis
nimium deditos admonendos putavit, ne, dum ea
subigere ac macerare student, funditus perdant, et divinis
obsequiis inutilia reddant. Explicemus itaque priorem
Constitutioni} partem, qua castigatio immoderata cor-
poris prohibc‘tur. Quae quidem pars duo item continet:
alterum in quonam poenitentiae genere haec corporis cas-
tigatio versari soleat3 ubi et de prcecipuis poenitentiae
generibus nonnulla dicemus: alterum quid eadem mali
pariat, cum suos fines modumque transierit.

¹ Reg. 3. c. xi.

