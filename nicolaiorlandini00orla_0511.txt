De ordinat. quae ex cujusque prudentia pendet. 49i

facilem invitantibus se praebere. Certe de B. Augustino
memoriae prodidit Possidonius1 hujuscemodi illum invita-
tiones solitum recusare3 et de tribus rebus, quas ex Am-
brosio didicisse se profitebatur, hanc scilicet fuisse unam,
ut ad convivia invitatus non iret.

20. Vitanda sunt etiam prandia secularia et externa,
ne, ut Basilius ait, libertas nostra judicetur ab aliena con-
scientia‚2 Facile enim, dum non sentimus, a secularibus
observamur 3 et sicubi nos a recto aberrare perspexerint,
aut etiam existimarint, confestim quos antea admirabantur,
et habebant in honore, contemnunt. Cum autem fieri non
possit, ut semper recte incedamus, sive propter humanam
imbecillitatem, sive propter communem humani generis
hostem semper nobis insidiantem, saepe nos curiosis homi-
nibus vel non sentientes exponimus, attendimusque nobis
ipsi pravas eorum detractiones et offendicula. “Nam si
viderint religiosum talem‚'’ Basilius inquit, “ qui corpori
suo non omnino sit rigidus, sed aliqua ratione saltem ex
parte defectum ejus, quo laborat, curet, convitiantur et
obtrectant, voracemque et helluonem vocant. Et quod
de uno convitiantur, et reliquis omnibus imputant.'’ Veris-
simumque est, quod in antecedentibus supra dixerat, ex-
istimari a secularibus religiosum quasi incorporeum, et
prorsus spiritalem, aut plane expertem esse cibi, aut eum
qui quam minime uti debeat. Ex quibus efficitur, ut in
extremo capite Sanctus innuit non facile oportere cum
secularibus in mensa communicare, ne, ut dicebamus,
libertas nostra ab aliena conscientia judicetur. Consimilia
habet Bonaventura.

30. Quia externa prandia sanctioribus occupationibus
tempus capiunt. Parvi enim jam sunt, qui Xaverium
nostrum imitentur, aut potius ducem et caput nostrum
Christum, qui animarum causa, et seipsum interdum ad
aliorum mensas invitabat, et invitatus saepe solebat acce-
dere. Sed pauci jam, ut dixi, reperiuntur hujusmodi, licet

¹ In vit. c. 27. ² De vit. solit. c. 7.

