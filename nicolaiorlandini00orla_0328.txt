308 De ratione vivendi Socz'etatz's.

castitas, ut placet Augustino, virtus quaedam libidinis
impetum sub rationis jugo refrenans. A castigando
ductum nomen, ut D. Thomae placet, quod concupiscentia
per rationem castigetur, eaque in animo, ut in subject03
in corpore autem, ut in materia, versatur ; nempe cum,
secundum rationis judicium, moderate utitur exterioribus
membris.

Tria porro a theologis castitatis genera distinguuntur:
unum conjugum, qualis Susannae castitas fuit; alterum
viduarum, qualis Annae Prophetissae3 tertium virginum,
qualis B. Mariae. Bonum Susannae‚ ut ait Augustinus, in
conjugali castitate laudamus ; sed tamen ei, bonum viduae
Annae, ac multo magis Mariae Virginis, anteponimus.
Intelligit igitur noster Pater, vel de castitate virginum,
vel de ea quae, aliquo modo in praeterito violata, in futurum
vovetur et consecratur Deo.

Castitas virginalis ab eodem Augustino dicitur esse
continentia, qua carnis integritas ipsi Creatori animae et
corporis vovetur, consecratur, servatur. Duo autem in
virginitate sunt: alterum integritas carnis; alterum
propositum, voto firmatum, servandae eastitatis. Hoc ad
mentem, illud ad corpus pertinet. Illa semel amissa, ne
per potentiam quidem Dei, recuperari potest. Sic enim
Hieronymus ad Eustochium : “Audacter,'' inquit, “ loquar,
cum omnia possit Deus suscitare, non potest virginem
post ruinam.'‘ Virginitas vero mentis recuperari per
poenitentiam actumque interiorem potest, quia solo etiam
interiori actu deperditur. Amittitur etiam sola voluntate
carnis integritas; nam, si per vim aut etiam per somnum
auferatur, perfectae castitatis meritum non amittitur3 quia
pudicitia virtus animi est, cumque animi bonum sit, etiam
oppresso per vim corpore, ipsa integra manet. Quare
Augustinus: “Nec de sancto,” inquit, “corpore perit
castitas, quia eo sancte utendi perseverat voluntas, et
quantum in ipso est etiam facultas.’'1 Et infra: “Admo-

ἒ De Civit. Dei 1. 1. c. 18.

