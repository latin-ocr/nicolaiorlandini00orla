OPUSCULUM DECIMUMQUARTUM.

IN REGULAS MODESTIAE.

MODESTIAE Regulas quanti fecerit Auctor noster et Parens
Ignatius, ipsemet testis fuit, cum, ut in ejus vita legitur,
affirmavit, se in iis condendis saepe ad Deum preces, saepe
etiam fudisse lacrimas. Sciebat enim ex homine externo
-de interiore conjecturam fieri solere3 et ad exemplum
famamque probitatis interesse permagni, ita foris se com-
ponere, ut nihil in omni motu atque gestu jure possit
animadverti, quod cujusquam offendat aspectum. Quod
idcirco praefari volui, ne quis forte miretur, si de modestia
tanquam de re non gravissima disputationem instituisse
videar: easque leges quae per se planae sunt, susceperIm
explanandas. Traditae quippe sunt ab ipso Auctore et
Fundatore nostro, ut hoc nobis satis esse videatur ad
testandum, rem, de qua agimus, magni esse momenti,
magnaeque utilitatis, et dignam denique quae a nobis
accurate tractetur: veterum praesertim S. Patrum auctori-
tate nixis, qui in his modestiae praeceptis vel ad minima
quaeque descendunt, ut legenti planum fiet. Sed ante-
quam ad leges ipsas explanandas aggrediamur, tria nobis
videnda sunt. Primum: Quid sit Modestia. 2¹n Cur scri-
bantur de Modestia Regulae. 3Ῑῃ De quibus rebus hae ipsae
Regulae singillatim agant, et ad quem ordinem omnia quae
praecipiunt revocari possint.

QUID SIT MODESTIA.

Modestiae nomen a modo dictum esse nemo non videt ;
quod in omnibus tenendus sit modus. Propterea Anselmus

