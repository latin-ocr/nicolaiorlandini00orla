2 38 De ratione vivendi Socz‘etatz's.

ut nulla nobis utilitate proposita eum amemus, eique
placeamus3 idque sempiterna quadam charitate in rebus
omnibus, ut jam diximus; ac denique non ex necessitate,
aut timore gehennae, sed voluntarie ac libere, prout unus-
quisque destinavit in corde suo. Sic veri filii erimus, non
nothi atque adulterini, qui non tam patris amore, quem
non agnoscunt, quam spe mercedis aut terrore supplicii,
suam illi operam exhibent. Quare Ambrosius in Lucam:
“Filius,” inquit, “qui habet Sancti Spiritus pignus in
seculari corde, mercedis lucra non quaerit, sed servat jus
haeredis.’'1 Ergo qui lucra quaerunt, adulterini sunt et
infideles filii, non veri atque germani. Et de iis dicitur:
“Generatio prava et exasperans, generatio quae non
direxit cor suum, et non est creditus cum Deo spiritus
ejus;”2 quales olim erant filii Israel, quos Propheta
describit. Pravam autem generationem appellat, quae cor
rectum, ut boni filii, non habet, sed patrem diligit sui
commodi gratia; quod idem est ac diligere in ore, ut infra.
“Et dilexerunt eum in ore suo, et lingua sua mentiti sunt
ei; cor autem eorum non erat rectum cum eo.’'3 Nempe
quia, cum dicunt se Deum quaerere ac diligere, nec tamen
nisi se ipsi quaerant ac diligant, lingua mentiuntur.
Exasperans autem dicitur generatio, quia nihil ita
exasperat atque irritat, quam cum videmur, filiorum instar,
patris bonum quaerere et ejus negotium agere, et tamen
agimus nostrum, et bonum nostrum quaerimus. Dicitur
autem generatio quae non direxit cor suum, quia, cum>
irae filii nascamur omnes, nascimur etiam pravi ε “ Pravum
est cor omnium et inscrutabile.”4 Ergo quod habemus
a natura corrupta pravum, dirigendum per gratiam nobis
est. Ista vero generatio quae cor filiorum non habet,
naturae secuta pravitatem, quod dirigendum fuit non?
direxit. Et non est creditus cum Deo spiritus ejus„
quia fidelis patri suo non fuit; quod infra dicitur: “Nec
fideles habiti sunt in testamento ejus.’'5 Et Moyses:

1 Gl. in c. 3. 2 Psal. 77. 3 Ibid. ⁴¹ Jer. 17. ⁵ Psal. 77.

