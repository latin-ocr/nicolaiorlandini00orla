546 De ratione vivendi Socz'elatz's.

importune3 et ut servi a dominis, sic ipsi a fratribus officia
suscipiunt. Quod faciendum Basilius praecipit in Institutis
monachorum,1 ubi interrogantem inducit, quali tandem hu-
militate debet quispiam in morbo a fratribus obsequium
suscipere3 ita respondet: “Sicut servus a domino, et
sicut ostendit Petrus Apostolus, cum ei Dominus minis-
traret.’' Certe de B.Thoma Aquinate id memoriae pro-
ditum est, cum apud Cistercienses in morbum gravem,
ex quo nimirum obiit, incidisset (ad eos enim tum forte
diverterat, cum ad Concilium Lugdunense Summi Ponti-
ficis jussu iter haberet) eorum spectata sedulitate obsequi-
isque erga suum corpus, magna humilitatis significatione
dixisse: “Ecquis ego sum, ut mei unius gratia tot Christi
famuli tantos suscipiant labores ?'' Beatum etiam Lauren-
tium Justinianurn legimus, curn aegrotaret ad mortem,
nullisque suae salutis causa parci sumptibus vel laboribus
animadverteret; sibique ipsi quodammodo iratum eadem
humilitate exclamasse: “Heu quam multi suscipiuntur
labores, quantique sumptus fiunt, vilissimi sani causa, cum
interim Christi pauperes nec ciborum satis habent ad se
alendos, nec ignium vestiumque fomenta ad depellendum
frigus, nec subsidium aliquod aliud ad suas ferendas neces-
sitates ac mala ? ” Hoc igitur animo atque hac humilitate
erga ministros affecti esse debent, qui sanctorum virorum
vestigia sequuntur, neque religiosi nominis gloria abuti
volunt. Atque in hoc primum, ut diximus, aegrorum aedifi-
catio sita esse debet.

Secundo autem in patientia ac fortitudine animi
eadem [edificatio ex Constitutionibus versari debet: ut
etiam parte 3. cap 1. curandum omnibus csse volunt,
ut ex morbis corporis fructum capiant, patientiam magnam
habendo et praeseferend0.‘2 Eademque parte 6. monent,
ut appropinquante morte proximi aedificentur saltem
exemplo patientiae ac fortitudinis3 Adeo necessariam hanc
in aegmffis virtutem judicant ad exaedificandos proximos.

1 C. 30. ‘2 ξ 17.. ³⁵ C. 4.

