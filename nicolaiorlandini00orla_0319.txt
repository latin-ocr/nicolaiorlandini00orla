De Examina 299

quia rei necessitatem non satis cernimus, socordi quadam
victi desidia, manus ad coelum non tendimus pro libe-
ratione peccatorum. Ita semper iidem sumus, semper
cum iisdem vitiis ac passionibus vitam degimus.

Tertium vitium oritur ex tertio capite. Quia qui
sua dicta, facta, cogitata debet expendere ac perscrutari.
festinanter aut oscitanter id facit, et motu quodam im-
patientis animi percurrit potius ista, quam attente con—
siderat; unde fit ut minimum ex tali discussione lucrum
fructumque referat. Nasci autem festinatio oscitatioque
ista solet tribus potissimum ex causis. Primo quidem
ex alienis curis et occupationibus; nec enim qui se dis-
cutit caeteris curis omnibus se liberavit, nec vere atque
ex animo se ipse collegit. Propterea hujus mens, quae
nondum curis hujus mundi soluta ac libera est, ut ait
S. Diadocus, tribunal suum agnoscere non potest, ut
apud se sine errore suffragia judicii exploret.1 Est
igitur omnibus modis utilis secessus mentis scilicet;
tribunal autem suum vocat cujusque conscientiam. Et
S. Dorotheus: “Sicut cum turbata‚'' inquit, “est aqua
propter aggerem demersum, nemo potest faciem suam
videre, sic cum anima curis mundi obruta est, non sen-
timus quid nobis dicat conscientia.'' Gregorius quoque:
“Ecce,'' inquit, “negotia occupant quse nobis incessanter
apposita, a considerandis nobismetipsis mentis nostrae
oculum declinant. In istis namque visibilibus quae intue-
tur, cor nostrum extra se spargitur, et quod de se intrin-
secus agatur obliviscitur, dum extrinsecus occupatur.’''²

20. Nascitur haec discutiendi sui festinatio ex falsa
quadam opinione, quarn quis habet, non esse magnam
admodum discutiendi materiam, et jam praeterita vitia
mortua esse vel victa. Quo quidem loco nosse oportet,
quod paulo ante ex Macario ac Bernardo monuimus,
vitia illa quidem cessare interdum ad tempus, sed praeter
expectationem postea redire, eademque sopita esse non

¹ De Pei-fect. c. 18. '² Moral. l. 25. c. 7.

