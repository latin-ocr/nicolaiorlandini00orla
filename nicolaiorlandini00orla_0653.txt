In Regzclczs M odestz'ae. 6 3 3

mitis sum et humilis corde: tollite jugum meum super vos,
et invenietis requiem animabus vestris.'' Et hoc jugum
humilitatis dicit esse suave: quia quietem et gaudium
parit. In quem locum lege Theophylactum.

Dorotheus etiam, Ser. 1: “*Qui veram,'’ inquit, “cupit
animae suae possidere quietem, humilitatem addiscat, etc.
Nam ex superbia multiplex afflictio, et magnum mise-
riarum examen.” Et jure ; humilitas enim procreatrix est
gaudii: 10 Humilis non audet adversari divinae legi;
scit autem quicquid illi acciderit minus laetum, id accidisse
divina lege, ut ait Seneca Ep. 77. ideoque non angitur.
20. Humilis in adversis jure se videt angi propter anteactae
vitae peccata, cum quid autem J ure factum est, acquiescimus,
contra vero cum quid injuria factum videmus, excruciamur;
imo vere humilis ab omnibus despici vult, et omnibus esse
subjectus, ex cognitione scilicet quam habet sui. 30. Quia
humilis nihil altum quaerit: ambitio autem, et velle con-
spici, magnam animo solicitudinem creat.

Climachus, Grad. 4. p. 84: “Qui ad placidissimam
animi quietem currit, die omni quo maledicta non sustinet
ingens detrimentum se sustinuisse arbitratur.”

Et apud eundem, p. 58, habes cur Macedonius ille
Diaconus in humilitate illa primi ordinis manere voluerit.
Quia “nunqua1n‚'' inquit, “ita me bello omni levigatum
sensi, divinique luminis dulcedinem in me ipso sensi.”

In obedientia autem sita est etiam animi pax, et
laetitia, quia humilitatem habet adjunctam, quae pacis
atque aequitatis est procreatrix. Haec autem obedientia
duplex esse potest. Altera, cum Dei causa alieno nos
arbitratu judicioque formandos et regendos permittimus.
Altera cum praeter obedientiam, quam homini deferimus
propter Deum, Deo ipsi in rebus omnibus atque eventis
etiam minimis acquiescimus, omniaque non ut casu, ac
fortuna invecta, sed ut a Deo missa accipimus ac perferimus.

Haec gemina obedientia magnam utique in animo
quietem parit. Prioris quidem fructus quantus sit, indicat

