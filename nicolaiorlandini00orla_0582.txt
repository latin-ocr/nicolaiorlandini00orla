562 De ratione vivendi Socz'etatz's.

gante torqueri: tum quia hujus vitae poenae non solum
satisfaciendi verum etiam merendi vim habent. Purga-
torii vero poenae nihil habent meriti; totae sunt ad cruci-
andos atque expiandos spiritus institutae: terminatum
quippe est eorum merendi tempus, hujus vitae curriculo
jam confecto. Hoc horrebat Franciscus noster Borgia,1
cum poenas illas purgantis ignis merito omni vacuas revo—
cabat in mentem, ajebatque hoc se potius nomine eas
reformidare, quam quod atroces et peracerbze sint. Quare
etiam tum Dei donum est, cum ex peccato morbus
immittitur.

Tertio: si autem ex intemperantia morbi gignuntur,
etiam tum dona Dei sunt. “Volens enim benignus Deus,''
Basilius‘2 inquit, “ostendere, quantum malum sit seipsum
non cohibere, permittit saepenumero animam incidere in
ea, quae corpus laedunt, et corpus affectione incontinentiae
occupari, ut queat per morbum corporis, quem sustinet
ex incontinentiae vitio, in sensum venire proprii mali, et
ad servandam in omnibus continentiam induci.” Haec
Basilius. Sunt igitur, permittente Deo, dona ejus, qua-
tenus morborum malum vertit in bonum. Et quidem
multos vidimus, qui cum ex intemperantia in graves diu-
turnosque morbos incidissent, ad frugem sobrietatemque
se retulerunt. Imo in ipsa morborum conflictatione
complures continentiam meditantur, animumque tandem
inducunt, si convalescant, vivere temperantius, blandisque
voluptatibus abstinere. Nec modo, qui ex ventre gignitur
morbus, ventris dumtaxat curat insanias, sobrietatemque
solis edocet in conviviis, sed etiam in reliquo usu bonorum,
quae przesens vita suppeditat, moderatos temperantesque
nos facit, ne eorum allecti dulcedine :eternorum oblivisca-
mur. Admonet etiam nos morbus conditionis nostrae,
humanaeque imbecillitatis, qui perlevi momento frangimur
ct conterimur: qua ex re cognitio sui ipsius et humilitas
oritur. Hinc Gregorius? “Considerent‚’' inquit, “zegri,

¹ In vit. l. 4. c. 9. ² In reg. brev. reg. 14. 3 Past. 3. par. culm. 13.

