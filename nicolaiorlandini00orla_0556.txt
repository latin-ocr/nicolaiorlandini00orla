536 De ratione vivendi Socz'elcztz‘S.

enim major miseria, ibi clarior misericordia apparet, et
purior charitas.'’¹

Tertium, in quo ministrantium cura cerni debet, est
quidam pietatis et charitatis affectus. Ex hoc enim priora,
quae diximus, vim omnem habent; nam si pietas absit
et miseratio et quidam charitatis affectus, profecto nec
magna admodum nec diuturna potest esse in aegrorum
ministerio sive tolerantia sive sedulitas, Cum pietate autem
et charitate ministrare, nihil est aliud quam in ministrando
misericordem quemdam animi affectum possidere, et viscera
misericordia: tenere; quod S. Dorotheus appellat cum
scientia et cognitione ministrare. Sic enim ille: “ Rursus
ministrat quis aegroto, sed mercedis et praemii gratia
ministrat. Et ne hoc quidem est cum scientia et cogni-
tione3 ac propterea, si quid illi molesti aut adversi con-
tigerit, actutum a bono illo opere recedit, nec coeptum
opus absolvere contendit; nimirum quia non ex scientia
coeperat. Qui vero cognitione et scientia ministrat, prop-
terea ministrat, quia misericordem animi affectum possidet,
et viscera misericordiae tenet. Qui enim hujusmodi sibi
scopum statuerit, si quicquam adversi illi contigerit, si
qua afflictio aut calamitas extrinseca evenerit, ab illo
animi sui proposito non deturbabitur. Quin et si aegrotus
illum contempserit ac maledictis incesserit, immotus ille
imperturbatusque permanet, atque omnia patientissime
perfert, scopo illi suo ac proposito inhaerens,'’ etc.·2 Ex
quibus intelligimus, si pietas et commiseratio ad duo illa
superiora ministris accedat, tum demum illa ipsa et eximia

et diuturna fore.
Pietas autem haec non modo intus in animo, sed etiam

foris exercenda est. Intus quidem est, dum minister
aegroti commiserans eodem ei deservit affectu, quo sibi
a caeteris deserviri vellet. Ideo B. Franciscus in regula:
“Si quis,” inquit, “in infirmitatem ceciderit, alii fratres
debent ei servire, sicut vellent sibi serviri.’'3 Et Bona-

¹ De sex alis Prael. c. 9. ⁹ Ser. 12. ³ C. 6.

