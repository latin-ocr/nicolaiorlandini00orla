1 26 De ratione vivendi Socz'etatz‘s.

necessitate, non voluntate patiuntur, minime merentur.
Sed facilis est¹ responsio, quia licet cogi quodammodo
videamur cum poenas subimus impositas, tamen coactio
illa voluntaria est. Hoc enim animo ad Religionem
accessimus, ut si quando peccaremus corrigeremur, et
poenas legibus solveremus. Deinde poenas impositas ne
tum quidem inviti subimus, cum primo imponuntur, licet
enim eas caro refugiat, et initio etiam voluntas, attamen
postea recta voluntas amplectitur, et quod erat necessa-
rium, et pcene coactum, efficit voluntarium et quodammodo
suum, unde oritur meritum. Qui vero igne purgante
vexantur, eorum poenae, quamvis voluntariae omnino non
videantur, dum necessario irrogantur; tamen, quia Dei
voluntate delectantur et gaudent, et ad illum per eas
poenas cito sperant evadere, idcirco vere sunt voluntariae.
Malunt enim igne illo purgari, quam cum ulla macula, vel
tenuissima, in Dei venire conspectum. Nec tamen, quia
voluntariae sunt, idcirco merentur: sed ideo non merentur,
quia sunt extra terminum viamque merendi. Viatorum
autem tantum est meriti, non eorum qui vias terminum
attigerunt.

20. Id quod poenas impositas difficiliores facit quam
ultro susceptas, cst ignominia: dedecus quod illae fere
adjunctum habent, nostrae vero laudem potius et decus
habent. Imo quod omnium difficillimum perpessu est, quod—
que maxime urit in irrogata poena dedecus est, quo sublato
non magna admodum censenda poena est, etiam si corpus
excruciet et sensum laedat, quia cruciatus animi, quos
infert ignominia, majores sunt quam corporis cruciatus,
ut docet S.Thomas.1 Cujus rei indicium esse potest, quod
dolores corporis sponte quis suscipit ut effugiat animi,
multique malunt vitam corporis, quam honorem, qui in
bonis animi numeratur, amittere.

Oritur in inflicta poena dedecus triplici ex fonte.
Primum, quia cum poena afficimur existimamus nos par-

1 S. 1. 2. q. 35. a. 7.

