De castitate. 309

neamur,'’ inquit, “non amitti corporis sanctitatem, manente
animi sanctitate, etiam corpore oppresso; sicut amittitur
corporis sanctitas, violata animi sanctitate, etiam corpore
intacto.'' Ex quo postea efficit sanctus Doctor, matronas
quasdam Christianas, quae in captivitate barbarorum per
vim compressae fuerant, virginitatem tamen castitatemve
non amisisse. Corporis sanctitas, qua: violenter auferri
potest, sanctitate animi integra permanente, proprie vir—
ginitas ab eodem Augustino appellatur; sanctitas vero
animi, pudicitia. Sic enim ille distinguit: “Ut quid?
inquit, “pudicitiam et virginitatem quasi ejusdem generis
jungis? Pudicitia est res animi, virginitas corporis. Denique,
illa integra. in animo perman-ente, potest de corpore vio-
lenter auferri; aut cum ista manet integra corpori, potest
illa in animo lasciviae voluptate corrumpi.''1 Haec ille.
Quanquam pudicitia appellari solet ea, ut theologi docent,
quae est circa signa venerea vel exteriora, sicut castitas
circa ipsa venerea; sed saepe altera pro altera usurpatur.
Verumtamen a pudico animo, in quo pudicitiam collocant,
exteriores sensus atque membra pudica dicuntur. Unde
illud in ejus Regula. Nec dicatis vos animos habere
pudicos, cum oculos habeatis impudicos, quia impudicus
oculus impudici cordis est nuntius.

Sed videamus jam cur constare dicat Pater Ignatius:
“Quam perfecte sit castitas observanda ;” cujus quidem
dicti triplex potest afferri ratio. Prima est propter
spiritale conjugium, quod inter nos et Deum, cui casti-
tatem vovimus, intercedit. Ex quo enim exivimus de
cognatione nostra, et de domo patris nostri, et in domum
Dei venimus, domicilium, inquam, Religionis, effecta est
anima nostra sponsa quodammodo Dei 3 ita ut cum Agnete
possit dicere: Posuit signum in faciam meam, ut nullum
praeter eum amatorem admittat. Ideo Sanctus Augustinus
ait: “Quae virginitatem Deo vovent, sine nuptiis non esse,
Dei enim sponsae fiunt.'’2 Cum sit igitur anima nostra

¹ Lib. 4. contra Julian. 2 Hom. 9. in Joan.

