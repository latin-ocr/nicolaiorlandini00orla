3 10 De rafione vivendi Socz'etatz's.

sponsa Christi, constat profecto quanta fides servanda
sit sponso, et quam jure illud Agnetis usurpandum ei
sit: Ipsi sum desponsata, ipsi soli servo fidem, ipsi me
tota devotione committo. Quod si ii, qui fidem suam
hominibus in matrimonio obligant, cum eam postea
violent, adulterii notam saepe etiam poenam incurrunt;
quanto magis nos, qui animas nostras sponsas Dei esse
volumus, necesse est omni studio fidem ei semel datam
praestare, ne abominabiles deprehendamur adulteri, meri-
tisque ab eo poenis suppliciisque mactemur. Ephraem de
vera et perfecta Renuntiatione: “Quemadmodum‚’' inquit,
“virgo vere desponsata, si corrumpatur ab aliis, execra-
bilis efficitur marito; ita et anima sordidis cogitationibus
distracta, et pactis atque conditionibus obligata, abomina-
bilis redditur coelesti sponso suo, Christo.” In eandem
sententiam dicit Bernardus. “Zelotypus est sponsus iste,
si forte alium amatorem receperis, si aliis magis placere
studueris, statim discedit a te, et aliis adhaerebit adoles-
centulis. Delicatus est sponsus iste, nobilis et dives est,
speciosus forma prae filiis hominum, et ideo nonnisi
speciosam dignatur habere sponsam. Si viderit in te
maculam sive rugam, statim avertit oculos, nullam enim
immunditiam potest sustinere. Esto ergo casta, esto vere-
cunda.'’1 Idcirco Augustinus virginem sic hortatur:
“Cogitet sine intermissione ad cujus ordinatur thalamum,
ad cujus praeparatur amplexum‚'‘ et mox: “indignum
judicet quod Christi est, tradere satana—3, et virginea ejus
membra erubescat vel simplici motu 11136111311.”2 Constat
igitur ratione conjugii spiritualia quam perfecte colenda
sit castitas. ⁴
Altera vero ratio est propter cultum et famulatum
Dei, cui nos addiximus3 idque tum ex parte Dei, tum
ex parte nostra. Ex parte quidem Dei, quia constat
Deum puris integrisque et mentibus et corporibus esse
colendum, cum sit ipse purissimus, et prae illo ne splen-

] De Scala Claustrnl. 2 Ad Sororem c. 22.

