JOSEPHUS BoERo

E socictate Jeslt

PATRIBUS AC FRATRIBUS EJUSDEM SOCIETATIS.

-—§—

PERLEGENTI mihi nonnulla opuscula, quae olim
Patres nostri de Instituto Societatis ac de com-
muni vivendi agendique ratione conscripserunt,
quaeque non sine aliqua Dei providentia et singulari
beneficio, tot inter temporum vices rerumque pub-
licarum perturbationes, ad nos usque pervenere,
incidit in manus volumen satis spissum P. Nicolai
Orlandini, in quo varii continentur tractatus seu
commentarii in Summarium Constitutionum et in
Regulas Communes. Placuit praeclarissimi auctoris
scribendi copia et elegantia; placuit scholastica
disserendi methodus; placuit eruditio, perspicuitas,
maxime autem accurata regularum explanatio ad
mentem S. Patris Ignatii: summaeque omnibus, ac
praesertim iis, *qui junioribus nostris sive novitiis
sive scholasticis regendis instituendisque praesunt.
utilitati futurum existimavi, si hujusmodi scripta in
lucem ederentur.

Proposito enim ante oculos hoc probatissimo
exemplari, tum Superiores nostri, tum Praefecti
rerum spiritualium hinc ediscere poterunt, qua
ratione, qua methodo ad regularum acquirendam

