De malis ab immoderata castzgatz'one allatis. 45 5

gignuntur tamquam ova pullosque mortificanda: et hoc
est vitiis mori, quod dicit Glossa.

Secundo: facimus etiam contra justitiam; quia pecu-
liari quodam modo nos Deo consecravimus, religionique
nos totos dedimus: hoc est, non animos modo, verum
etiam corpora. Itaque multo minus nos nostri sumus,
sed quidquid sumus religionis sumus: quod si corpus
temere perdimus rem alienam perdimus contra justitiam,
quae suum cuique jubet reddere. Ideo Bernardus :l “ Cum
dixisset rationabiliter mortificandum esse corpus, mox sub-
jicit sic de eo agendum esse sicut de non suo, sed ejus, a
quo pretio magno empti sumus, ut glorificemus eum in
corpore nostro.” Quod quidem cum Christianis omnibus a
Christo redemptis est faciendum, tum vero religiosis, ad
quos ille sermonem habebat. Planius autem intelligitur,
quam id injustum sit, si triplex illud, quod paulo ante
dixi, nocumentum corporis attendatur. Nam ex immo-
derata castigatione, aut mors ipsa sequitur, et amittit
religio hominem, quem tot laboribus et sumptibus educavit:
ideoque tam saepe P. Ignatius moderationem hanc sui
corporis castigandi admonet adhibendam, ut et hic et in
par. c. 3. ξ 1.: aut periculosus gravisque morbus oritur; et
tunc, partim propter magnos sumptos, qui in eo curando
saepe fiunt, partim propter ministrorum molestias, quorum
multi circa unum corpus occupantur, afficitur etiam injuria
religio. Quare B. Basilius :2 “Divina,'’ inquit, “Scriptura
«corpus operari, et aliorum magis substentare infirmitatem
quam aliorum opem efflagitare praecipit3 labefactare vero
illud et nimiis macerationibus laedere, nequaquam.” Et
libro3 de vera virginitate loquens de iis, qui sine modo
*corpus macerant; “ Quo item,’' inquit, “pacto Domino suo
ad fratrum beneficentiam serviet, quod caeteros ad hujus-
modi ferenda beneficia idoneos ad sui curam servos attrahit?
Non jam enim Domino ad virtutis ministrabit opuS‚ sed
attritum morbo reliquis omnibus erit beneficentiae occasio,''

¹ Ad Fratres de Monte Dei. ² L. de Vit. Solit. c. 9. ³ P. 192.

