418 De ratione vivendi Socz'elalz‘S.

aperte faciunt, qui ait, non debere quemquam sibi usurpare
judicium vel de noxiis, vel de utilibus, sed permittere id
ei qui praeest, qui praecipue curabit quid animae prosit.1
Tertium est eorum, qui precibus importunis Superiorem
suum fiatigant, et patronos qui pro se loquantur, sub-
mittunt; tandemque vi et importunitate, quod postula-
runt, extorquent, contra tertium Constitutionis membrum,
quo prohibemur vel per nos, vel per alium, eos qui
praesunt urgere; et contra id quod ait Bernardus:
“Quisquis aperte vel occulte satagit ut quod habet in
voluntate, hoc ei spiritualis pater injungat, ipse se seducit si
forte sibi quasi de obedientia blandiatur. Apparet enim
id in obedientia vitium esse.‘’ Quare tenendum est Basilii
przeceptum : “ Necessaria corporis cum omni et verecundia
et mansuetudine postulanda. Ut si quid,” inquit, “breve
aut grande est ad mensuram staturae suae, hoc indicare
debet, sed cum omni verecundia ac mansuetudine, quae
quidem importunitatis impudentiam excludunt.''2 Loquitur
autem de vestimentis. Verum in exponendis rebus neces-
sariis quatenus progredi liceat, Constitutiones ipsae nos
admonent, cum aiunt licere debita cum modestia:
“Superiori in memoriam reducere vel representare id
quod semel expositum est, si forte ille ex oblivione
non provideret, significassetque se velle id facere.”³³

Quae quidem tria vitia apertissima signa sunt volun—
tatem nondum plane deditam, nec in aequitate quadam
animi constitutam, sed suam adhuc esse, et sibi vivere3
sicut tria illa priora his opposita vitiis et aequitatem animi
satis arguunt, et voluntatem suam Superioris nutui plane
subjectam. At beatus quidem Fulgentius ut erat admo—
dum diligens, animoque sollicito in antevertendis eorum
quibus praeerat necessitatibus ac postulationibus, ita contra
importunos, et eos qui non admodum Superiorum curae se
crederent, dicitur fuisse severior, affirmans haec quae ad

¹ In Reg. Brev. 132.
2 De Inst. Mon. cap. 51. ³ P. 3. c. 2. ἓ 2. 1. a.

