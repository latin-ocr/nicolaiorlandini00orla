440 , De ratione vivendi Societatz's.

Quies autem haec animique remissio in eo fere sita est,
ut lusu aliquo honesto animus relaxetur, aut mutua
fratris collocutione, atque hilariore congressu. Nullam
autem ludi mentionem ne honestissimi quidem Consti-
tutiones faciunt: fortasse quia non videbatur esse
gravitatis personaeque religiosae, neque legentibus aedifi-
cationis, modum hunc relaxandi animi per ludum
omnibus declarari. Quod quidem in aliorum sanctorum
Constitutionibus ac Regulis observamus, ubi ludorum
nulla fit mentio: cum tamen non ignoremus in aliis.
etiam familiis hanc ludorum relaxationem usurpari
solitam. Sed videlicet, qui familias illas instituerunt,
aedificationi legentium consulere voluerunt: poterant
enim legentes offendi, cum in ludi mentionem inciderent.
Cujus vox ipsa propter pravam multorum consuetudinem,
qui ludis abutuntur, graviter offendit eorum praesertim
aures, qui de religionibus optime sentiunt, nec ludendi
discrimen inter szeculares et Dei famulos norunt: tum
etiam quIa ad ludos cum sint homines suo natu propensi,
non egere videntur stimulis, ut eos adhibeant; et vix est,
qui periet Eutrapeliae neglectu. Verum honestissima
apud religiosos per ludos relaxatio et pene necessaria
reperietur, si et discrimen inter utrosque ludos, religio-
sorum scilicet et saecularium, et utilitatem religiosi ludi
consideremus. Nam quod ad honestatem attinet, diffe-
runt alteri ab alteris quatuor potissimum rebus.

Primum materia 3 quia in religiosorum familiis non per-
mittuntur ea ludorum genera, quae vel turpitudine aliqua
legibus prohibentur, vel virum gravem ac religiosum
dedecent: abest enim alea et talus, et quicquid iniqui-
tatis vel levitatis habet3 ac denique, ut de pueris Cicero
dicit, non omnis iis datur ludendi licentia; sed ea, quae ab
honestis actionibus non sit aliena. Saeculares vero, qui
timorem Dei non possident, nullum saepe ludi genus
excipiunt, nec legum interdicta verentur.

Secundo differunt forma; quia ipsa ludendi ratio

