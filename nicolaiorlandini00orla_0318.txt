298 De ratione vivendi Socielatis.

si, quanti sit cum ea nos macula in ejus venire conspectum,
liquido cerneremus? Perpendebat cujusque noxae vim
gravitatemque ea, quam supra nominavi, B. Catharina
Genuensis, quae sic affirmabat animam quae tenuissimae
vim culpae nosset, etiamsi amplissimam Deiparae gloriam,
qua inter Beatos omnes excellit, consequi posset, levi
tamen notatam labecula, renunciaturam illico tantae
gloriae quarn labeculae illius societas obscuraret. Imo
non dubitat talem animam subituram potius omnes cru-
ciatus, et quidquid excogitari possit acerbum, quam labe
illa pertenui in conspectum Divinae purissimaeque majes-
tatis esse venturam. Eademque dicebat, ne si sanguineas
quidem lacrymas ea copia atque ubertate profunderet,
quanta est oceani vastitas, et sempiterna satanae tormenta
toleraret, fore ut ne levissimae quidem in Deum offensae
aliqua ex parte per se ipsa satisfaceret; tanta est cujusque,
vel exigui, peccati foeditas in oculis Dei. Quae quidem
cum aciem nostram fugiant, idcirco ea non odimus, nec
a nobis studemus tollere; negligimus quidem certe lumen
a Deo postulasse ut, quam foedi in oculis ejus simus
aspicientes, foeditatem ipsam nostram propulsemus ac
detestemur.

Secundum vitium oritur ex eodem eapite atque mem-
bro, quia dum nostris viribus tacite perfidimus, divinam
opem ad expellenda peccata negligimus implorare. Intel-
ligendum est enim id negotium esse Dei et munus
Divinae gratiae, ut supra diximus, propulsare peccata,
tametsi noster etiam ad id labor, nostra quoque requiratur
industria. Verumtamen, ut Cassianus confirmat: “Im-
possibile est de qualibet passione triumphum quempiam
promereri, priusquam intellexerit industria vel labore
proprio victoriam certaminis semet obtinere non posse.’'1
Et S. Macarius id confirmat cum ait: “Adhaerens nobis
vitium extirpare ad solam Divinam potentiam pertinet.''‘³
Nos autem partim quando ita nobis persuademus partim

¹ Coll. 5. c. 14. ² Hom. 3.

