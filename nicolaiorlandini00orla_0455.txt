De studiis mentis inlermmzpendzk. 4 35

ad sensus atque ad oculorum consuetudinem revocare.
His igitur primum interiora studia interrumpenda Consti-
tutio praescribit: atque hic est primus interrumpendi
modus, per vicissitudinem et commutationem studiorum.
Alter interrumpendi modus est, ut secundum epulas
a gravioribus mentis exercitationibus temperetur. Sic
enim habet Constitutionis declaratio: “A prandio prae·
sertim in aestate, per unius vel duarum horarum spatium
permitti non debent, quoad ejus fieri poterit, corporis aut
mentis graviora exercitia.'‘ Jure autem vetat secundum
cibum graviora mentis exercitia, quia cibi concoctionem
impediunt, dum spiritus vitalis caloris sursum ascendunt,
stomachumque destituunt, et nutriendi facultas redditur
imbecilla, praesertim aestivis caloribus, quibus corpora
humana languescunt. Omnino res sic se habet, ut in
cursoribus et peregrinantibus, qui si nunquam interrum-
pant iter ad solitas quietes, curasque corporis, et se et
equum ubi sedent, cursus assiduitate conficiant; neque
diuturnus cursus ipse futurus sit, quia, quod caret alterna
requie, durabile non est. Ita in studiis mentis sit, quae
si contentius sine ulla cursus intermissione suscipiantur,
frangantur et animi et corporis vires, nec satis diuturnas
esse possint: quia, fracto corpore, minus est idoneus
animus ad sua munera obeunda3 sin dispertita tempora
habeant quietis et laboris, diu vigeant ac floreant, opta-
tosque ad exitus provehantur. Hinc sapienter institutum
esse intelligimus in Societate nostra morem hunc relax-
andi animos secundum cibum, saltem ad horam sive post
prandium sive post coenam. Quibus temporibus nemini
licet Superioris injussu in cubiculum se recipere ad usitata
studia atque munera; ac ne ad orandum quidem, aut
ad labores etiam corporis graviores: idque ut valetudini
consulatur remissione curarum atque laborum. Quod si
necessitas aliqua postulaverit, ut id temporis gravioribus
curis studiisque danda sit opera, jubet constitutio id,

quanta maxima caritate fieri poterit, moderandum.
CC 2

