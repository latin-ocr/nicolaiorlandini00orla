[γι R egulas M odestz‘ce. 65 5,

saepe legimus. De Augustino quidem, vestimenta ejus
et calceamenta nec nitida nimium, nec abjecta plurimum.
De B. Nicolao Episcopo, et Bernardo paupertatem quidem
semper iis esse probatam, sordes nunquam.

Idemque de nostro Patre Ignatio memoriae proditum
est. Quin ipsi Dei Matri honestum, ut par erat, fuisse
vestitum, mollitiem tamen omnem luxumque fugientem,
scribit Damascenus, or. 1. de Nat. Mar.

DE COMPOSITIONE VESTIU M.

Monet Regula praeterea, ut vestes religiosae cum de-
centia componantur. In quo przecepto duo continentur.
Primum, ut compositae sint. Deinde, ut religioso cum
decoro componantur. Monet autem, ut aptae composi—
taeque sint, duabus de causis, Primum: quia negligentis
hominis est, et effoeminati parum apte vestimenta gerere,
neque ea decore nectere, neque adstringere cum oportet;
sed sinere ea fluere, et tanquam onerosa decidere. Quod
vitium carpit Arist. l. 7. eth. c. 7. to. 5. ubi ait: “Ad
mollitiem pertinere, si quis per terram vestimentum trahat,
ne in eo tollendo laboret.” Quare Basilius, ad Greg. ep. Ι :
“ Cinctura sane neque superior sit lumbis, est enim mulie-
bre: neque laxior, ne tunica diffluat: ignavum enim est,
et molle.'' Et Bonaventura‚ SpeC. Disc. p. 3. e. 8 ; “Si ves-
tis,'' inquit, “ex una parte notabiliter pendere permittatur,
vel in aliis praeparatio debita omittatur, fatuitatem, vel
negligentiam, vel hypocrisim sapit.” Et paulo infra : “Alii
sinuoso syrnate terram verrunt, et lemniscis dependentibus,
imo retro consequentibus caudis, in similitudinem vulpium
vestigia sua obducunt, et quocunque perrexerint, quasi turbo
tempestatis pulverem concitant.’'

Qui autem mentem suam continent in officio tam in
vestibus, quam in aliis rebus disciplinae curam non negli-
gunt. Contra, cum a sui custodia mens solvitur. Bona-
ventura, ibid.: “Cum interius a sui custodia solvitur mens,
et membra foris ad omnem actum inordinate moventur,

