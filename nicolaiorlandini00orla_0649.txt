In Regulas [Wodeslz‘ae. 629

inquit, “maxime in conventu dissimulare te decet, quandam
in facie hilaritatem praetendens 3 privatim autem nunquam
vultus in diversa mutetur:” tom. 2. p. 242. lit. B.

Talem fuisse in congressu Dei Matrem, scilicet, perquam
affabilem, scribit ex Epiphanio Nicephorus, Hist. Eccles.

c. 23.

Sed cum omnibus necessaria est haec serenitas frontis,
tum iis qui praesunt caeteris 3 nam si ad imperium severitas
vultus accedat, quis eos ferre possit? aut quo animo esse
possint ii qui parent, si suorum moderatorum vultus non
dicam tristes, sed minus benignos aspiciant?

Xenophon quidem praeliantes, aut aliis in periculis
constitutos milites scribit, viso Clearchi placido ac benigno
vultu, animosiores fuisse redditos. Quia imperantis aequitas
ac serenitas vultus animos addit iis qui parent, tum ad
parendum, tum ad ferenda aequo animo omnia.

Tertia causa. Ad temperandam maturitatem gravita-
temque quam religiosis diximus esse necessariam, studen-
dum est hilaritati frontis. Posset enim jure cuipiam videri
aut molesta gravitas, aut fastidiosa, si frontis quoque
tristitia, severitasque vultus accederet. Quod ipsum ani-
madvertit Bonaventura, de Proced. Relig. c. 2. “Benig-
nitas,'’ inquit, “scilicet vultus, facit ne austera et dedignata
putetur scilicet gravitas et maturitas. Sicut contra
maturitaS‚'’ inquit, “temperat benignitatem, ne levis et
carnaliter blandiens, vel adulatoria applaudens existi-
metur.’'

Et B. Vincentius, Tract. Spir. “Spiritualis‚’' inquit,
“laetitia in quandam convertitur levitatem, nisi fraeno
discretionis actus comprimatur extrinsecus, scilicet per
gravitatem et maturitatem:’' p. 347. Talem quoque fuisse
Dei Matrem significat Damascenus de Mar. Nat. or. 1.
cum ait mores ejus fuisse severos, atque hilaritate tem-
peratos. “Mores ejus,” inquit, “severi atque hilaritate
temperati: hilaritas scilicet oris gravitatem morum tem-
perabat.''

