De Examina 2 6 Ι

actionum genera in hoc sunt: unum, quod ab intelligentia;
alterum, quod a voluntate manat. Ut autem in actionibus
quae ab intelligendi facultate manant, natura duce, nos
ipsi discutimus, ad easque oculos mentis referimus; ita
et in actionibus moralibus quae ab altera praecipua animi
nostri parte, voluntate, inquam, oriuntur, reflectere ad eas
oculos mentemque debemus, ut quales ea sint agnoscamus
corrigamusque. Itaque quod ad actiones intellectuales,
et in quibus vis intelligentiae versatur, attinet, videre licet
et in artibus, et in scientiis, carum opifices ac professores
quasi quodam examine uti. dum in iis se continent et
exercent. Pictores animadvertimus, ubi de tabula manum
sustulerint, continuo recognoscere quod pennicillo et
coloribus expresserunt ; statuarios item, ubi conquie-
verint, priusquam cibum sumant, opus suum jam incho-
atum inspicere et perpendere, an ex animi sententia
successerit, et an aliquid in eo corrigendum sanandumque
sit. Eadem ratio est scribarum, cum id quod exarave-
rint relegunt et recognoscunt, ut si quid literarum aut
omissum aut male collocatum est, corrigant et emendent.
Architecti etiam rationem aedificii, formamque semel deli-
neatam atque adumbratam saepe recognoscunt, et modo
addunt, modo detrahunt, modo immutant, modo corrigunt
semper aliquid. Neque ulla demum ars est, quae non
inquirat et animadvertat in sua vitia.

In disciplinis liberalibus idem cernimus. Poetas vide-
muS, quoties aliquid scripserint, suum carmen attente rele-
gere et expendere. Itemque suas orationes oratores, nec
quidquam pati sibi e manibus elabi, quod prius ad trutinam
lancemque judicii non exactissime revocarint. Philosophi
disputationes suas et opera, ubi ea persolverint, adhuc
perpoliunt; saepiusque ad ea recurrunt, acriter in se ipsos
inquirentes et animadvertentes. In indagenda quippe
veritate, magna agitatio mentis necessaria est, magna
reflexio. Denique Rectores, et qui rempublicam admi-
nistrant, si sapiunt, mentis oculos ad ea quae gesserint

