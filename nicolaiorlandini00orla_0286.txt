266 De ratione vivendi Socz'etatz's.

elevet, quae valet.’'¹ Recte, quia quae valet, non suis viribus
se valere intelligit, sed divinae gratiae3 idcirco se in his
non elevat neque extollit, sed totum tribuit divinae gratiae,
quod est etiam humilitatis. Nemo melius intelligit et
divinae gratiae necessitatem, et vim imbecillitatis humanae,
nisi qui quotidie suos mores et actiones explorat. Intelligit
imbecillitatem humanam, cum conatus suos irritos sentit;
divinam autem gratiam, cum, in tanta infirmitate human-
arum virium, profectus tamen aliquos aliquando et
victorias aliquas de pugna vitiorum animadvertit.

Tertia utilitas est Teneritudo quaedam conscientiae, qua
minimas quasque noxas is, qui mentem suam quotidie
discutit, acute perspicit; contra vero, qui se ipsum scrutari
atque in suos mores inquirere non assuevit, ne graviores
quidem culpas interdum aspicit. Simile videmus in
artibus quarum opifices, quo diligentiores et quasi moro-
siores fuerint in suis castigandis et corrigendis erratis,
eo acriores in eis pervidendis notandisque efficiuntur:
itaque limatissimi evadunt, nec quidquam in suis perpo—
liendis operibus naevi residet, quin id subito-abstergant
et abradant. Contra quod faciunt hebetes et negligentes
opifices, qui sua opera impolita ac rudia pro absolutis
ac perpolitis relinquunt, semper caeci in suis vitiis pervi-
dendis, ideoque nullam perfecti opificis laudem unquam
assequuntur. Idem evenit in re spirituali, quo quis fuerit
in se ipso observando suisque notandis vitiis diligentior,
eo aptiores habebit oculos ad minima quaeque vitia per-
videnda3 quotidiana enim suae mentis discussione corn-
parabat habitum et facultatem ea facile cognoscendi,
reflectendique mentis oculos ad se ipsum. At si quis
raro sese dispicere assuescat, hebetabit videlicet aciem
mentis, ut ne ea quidem satis videre possit, quae foeda
admodum et dedecorosa sunt. Peccatum porro ipsum
hanc habet vim, ut mentem, nisi deleatur, obscuret. Nam,
ut ait B. Gregorius: “Omnipotens Deus cor peccantis

1 L. 12. c. 2.

