34 De S ocz‘etatis F ine.

praestantia, aut suis viribus humanisque praesidiis eum
se assequi posse confidat: divinae enim gratiae negotium
hoc est, non humanarum virium3 et idcirco in ipso etiam
Constitutionum prooemio admonet noster Pater, bonitatem
Dei esse, quae conservatura ac promotura sit in suo sancto
servitio Societatem nostram.

Quare quisquis progredi ad perfectionem studet, is in
primis sibi persuadeat necesse est, omnem suum conatum
irritum fore atque inanem, nisi divina misericordia comes
adsit, quia “Non est volentis neque currentis,” ut Paulus ait,¹
“sed miserentis est Dei.’' Volentis dixit propter interiorem
voluntatis actum, currentis propter externum; quasi dicat
non satis sunt incensa desideria nostra atque studia, nec
labores ac contentiones externae, nisi adsint miserationes
Dei. Deus enim est, ut ait Abbas Cheremon in Colla-
tionibus Patrum,2 “Qui nobis et initia sanctae voluntatis
inspirat, et virtutem atque opportunitatem eorum, quae
recte cupimus, tribuit peragendi.'' Et B. Gregorius in
Moralibus:3 “Neminem esse dicit, qui tantum virtutis
apprehendat, quantum desiderat, quia optimus Deus
interiora discernens ipse spiritualibus profectibus modum
ponit, ut ex hoc homo quod apprehendere conatur et non
valet, in illis se non elevet, quae valet. Quamquam autem
requirit et Deus studium nostrum, ut mox dicemus,
tamen hoc plane intellectum nobis esse debet, profectus
nostri summam in divinae gratiae praesidiis ponendam
esse. Semper enim actio, ut aiunt philosophi, principali
agenti tribuitur, ut cum faber adhibita securi arcam conficit,
opus ipsum fabro, non securi tribuitur. Ita in progressibus
nostris, quamvis opera nostra studiumque requiratur:
tamen quoniam sine Dei gratia, quod est praecipuum et
principale, ea essent inania; idcirco omnis nostra pro—
gressio perfectioque auctori Deo adscribenda in primis
est, et ab eo speranda potissimum. Ex quo colligo
id quod ante dicebamus, nec dejiciendum nobis esse

¹ Rom. 9. ⁹ Con. 13, c. 3. ³ L. 12 Mor. c. 2.

