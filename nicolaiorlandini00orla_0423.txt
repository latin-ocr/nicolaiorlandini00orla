De nimia corporis sollicitudine. 40 3

laborat, rationem etiam habere solet tum loci ubi versatur,
tum artis quam exercet. De singulis igitur dicemus
aliquid.

In victu sollicitudo versatur, cum aut quantitate, aut
qualitate, aut apparatu meliora, quam apposita sunt, ex-
petuntur. In quantitate quidem, cum necesssitatis specie
plus quaeritur quam usitata communisque mensura pa-
tiatur. Verum est enim quod a Salomone scriptum est:
“Justus comedit, et replet animam suam, venter autem
impiorum insaturabilis ;'’1 nempe quia ille parvo contentus
est, hi nunquam exsaturantur. In Societate autem, ut fere
in quavis religiosa disciplina, “Sic intra congruae suffi-
cientiae terminos et generalis continentia: limites,” ut
Bernardi verbis utar, “circumscripta sunt omnia neces-
saria, ut sit quod fortes cupiant, et infirmi non refugiant.
Nec ulterius quantitas concessorum laedere possit in aliquo
utentium cum gratiarum actione' conscientiam, nec quae
sunt amputata, tentare debeant aliquatenus in servo Dei
corporis bene morigerati et recte educati sufficientiam.”2

In qualitate vero, cum ciborum genus aliquod ut
noxium valetudini et insalubre respuitur, quo tamen
caeteri in commune vescuntur, videre quippe licet, qui
circa corpus suum nimis anxii sollicitique sunt, eos modo
hunc, modo illum morbum ex cibis vulgaribus causari;
quos appellat Bernardus in Canticis “ciborum observatores,”
in id Matthaei : “ Qui voluerit animam suam salvam facere,
perdet eam.''3 Ubi ille: “Quid hic vos dicitis‚'' inquit,
“observatores ciborum, morum neglectores, Hippocrates
et sequaces ejus docent animas salvas facere in hoc
mundo, Christus et ejus discipuli perdere. Quemnam
vos e duobus sequi magistrum eligitis? At manifestum
se facit, qui sic disputat. Hoc oculis, hoc capiti, et illud
pectori vel stomacho nocet, profecto unusquisque, quod
a suo magistro dedicit, hoc in medium profert. Num in
Evangelio legistis has differentias, aut in Prophetis, aut

¹ Prov. 13. 2 Ad Frat. de Mont. Dei. l. 1. c. 7. 3 Matth. 16.
ΑΛ 2

