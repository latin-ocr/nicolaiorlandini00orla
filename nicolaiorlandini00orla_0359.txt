De castitate. 3 3 9

erubescis peccatores, metuisque ne videant flagitia tua,
quanto magis Deum vereri debes, cui haec omnia sunt
manifesta? Hoc praesidio adversus impudicam feminam,
quae se ad flagitium procaciter incitabat, ausus est olim
S. Ephraem; simulans enim ejus se cupiditati velle servire,
duxit eam in celeberrimam totius urbis plateam, conver-
susque ad mulierem: “ Hic,” inquit, “quod a me requiris,
agamus'' Cum illa abnueret, oculosque hominum se refor-
midare contenderet. Tum Ephraem: “Si ora‚” inquit,
“hominum erubescis, cur Deum potius onmia cernentem
non erubescas?'' Quo dicto scortum illud, ab impura
illa ac flagitiosa vita, ad frugem sanctimoniamque traduxit.
Nec absimile B. Antoninus narrat exemplum de Thaide
meretrice, quam Paphnutius revocavit ad frugem;
rogatus enim vir sanctus ab ea ut suum cubiculum con-
scenderet, secretiorem requisivit locum. Cum illa in
interiorem quemdam recessum duxisset hominem, “Nemo
testinquit, “hic videre poterit, hominem si vereris; sin
autem vereris Deum, quocumque nos includamus, ille nos
aspicit.'’ Cui Paphnutius: “Scis‚'’ inquit, “Deum esse?''
“Scio,” inquit illa, “et ejus futurum regnum, et improborum
supplicia.’' “Si haec‚'' inquit, “ nosti, cur tot animas ad
inferos trudis, pro quibus mox Deo rationem reddere
judici debebis?'' Cujus illa verbis, tanquam e veterno
quodam excitata, resipuit illico, in arctamque se inclusit
custodiam, tresque ipsos annos in acerrima diuturnaque
poenitentia conticuit. Tanti est recordatio Divini con-

* spectus! Tum autem maximam vim habet hoc prae-

sidium ad custodiam castitatis, cum ab eo, cui fidem
dedimus et castitatem nostram vovimus, videri et conspici
nos meminimus; erubescit enim anima vehementer et
magno pudore perfunditur, si contra sponsionem suam,
contraque fidem spiritualis conjugii se fecisse arguatur a
sponso Deo, inquam, cui per castitatem desponsata est;
non secus ac sponsa pavet et erubescit, cum a viro suo in

adulterio deprehensa est.
W 2

