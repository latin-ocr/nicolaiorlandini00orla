Sludz'mn servanda· C onstz'tntz‘cmes. 1 7

observatione discedamus. Constantia quippe firmitudinem
quandam animi designat ac notat, et tenax in suscepta
sententia propositum, quale illud Davidis in servandis
Domini mandatis atque praeceptis ;1 qui dicebat “Juravi
ct statui custodire judiciajustitiae tuae.'' Ubi Basilius : jura-
mentum, inquit, dixit firmum animi propositum, quo
pleraeque rerum humanarum confirmantur. Talis igitur
animi firmitas taleque propositum in Constitutionum ob-
servatione requiritur. Qua conditione deprehenditur error
eorum, qui vel pravis aliorum exemplis aut verbis, vel
inflammatis cupiditatibus, vel etiam defatigatione quadam
animi ab accurata legum custodia facile revocantur; non
enim desunt, qui cum diu in earum studio atque exerci-
tatione versati sunt, postea quasi defatigati lassescant;
nec ad extremum usque constantiam teneant. Constantia
igitur requiritur, quae tum repellendiS fortiter tentationibus,
tum ad extremum usque in eadem Constitutionum cura
perseverando declaratur. Pariet autem hanc constantiam,
ut infra dicemus, perfectionis amor; quae quidam perfectio
Constitutionum observatione continetur.

Tertia conditio: requiritur solicitudo et diligentia in
custodiendis servandisque Constitutionibus. Haec autem
incumbendi verbo declaratur; “constanti,'' inquit, “animo
incumbanms'': qui enim incumbit in rem aliquam, totus in
ea est, eique intentus rebus aliis non detinetur. Sic
incumbebat in legem Domini, qui dicebat,2 “Quomodo
dilexi legem tuam, tota die meditatio mea est.'' Magna
ejus profecto solicitudo, qui totum diem meditabatur,
quemadmodum legem Domini custodiret. Hac autem
conditione insimulantur ii, qui, licet constantiam aliquam
in servandis Constitutionibus tenere videantur, eam
tamen solicitudinem non adhibent, quam par est; sed
remissiores interdum sunt, et usu potius quodam, quam
studio deditaque opera Constitutiones servant. Propterea
igitur in Constitutione dicitur “incumbamus ;'' studium

¹ Ps. 118. ² Ps. 118.
C

