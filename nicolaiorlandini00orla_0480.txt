400 De ratione vivendi societatis.

tione suscipiuntur, ex eo bonorum genere, quae occul—
tanda et tegenda esse docet B. Bonaventura :1 nempe ea,
quae singularem nobis laudem, si resciantur, afferre possunt;
inter quae numerat abstinentias, vigilias et id genus alias.
Reprehensione igitur ac vituperatione digni sunt, qui poeni-
tentias suas ab aliis sciri facile patiuntur. At S. Ignatius,
cum Confessario detegi jubet, supponit jam eas studiose
tegi ac celari omnibus oportere.

Secundo, “Confessario,’' inquit, ut significet quam
studiose ‘tegendae sint, quandoquidem Confessario sunt
detegendae, nimirum ei, cui peccata patefacimus: ut
intelligamus non minore pudore ac verecundia nobis esse
poenitentias, quam peccata ipsa pandenda. Hoc humilitas
postulat, hoc religiosa modestia: quod ab ipso P. nostro
Ignatio diligenter usurpari solitum accepimus, de cujus
sanctitate ac virtute multo plura sciri jam possent, si
Confessarius, de illius consensu, cui sui pectoris arcana
credebat, et cujus dumtaxat fidei, tanquam sacrae confes-
sionis obsignata sigillo, bona sua committebat, ejus vitae
superstes fuisset. Necesse est igitur, ut quo studio
peccata ipsa celamus, quae uni dumtaxat aperta volumus,
eodem etiam poenitentiaS, et quicquid laudem nobis afferre
potest, occultemus, et uni tantum Confessario detecta
velimus.

Tertio, “ suo” addit Constitutio‚ non alteri Confessario :
quia usitatus Confessarius, cui suum quisque pectus aperire
solitus est, melius ac prudentius potest de poenitentiae
modo ac magnitudine judicare. Poenitentia enim curn
tribus de causis fere suscipiatur, ut docet in Additionibus
P. Ignatius, hoc est? vel ad satisfaciendum pro peccatis,
vel ad vincendum sensum partemque animi inferiorem,
vel denique ad impetrandum aliquod divinae gratiae
donum; haec tria non sacerdos quilibet, confessariusque
rescire debet, sed is cui totum pectus nostrum aperimus

² Lib. de Reformatione Mentis, p. l. c. 15. 16.
² Add. X. Ad Exer. melius perag.

