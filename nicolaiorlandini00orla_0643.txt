In ngulas Modestiae. 623

invaserit, os clausum contine, et abs te fugiet.’' Dorotheus
Ser. 24: “Cum oscitaS, cave os tuum quispiam videat ; com-
primente autern te spiritum tuum, illico pertransiet.'’ Idem·
plane docet Bonaventura, Spec. Dis. p. 3. e. 7. Isaac Syr.
c. 45: “Cum oscitas, operi os tuum, ne videaris: retines
enim aspirationes, transiens, si potes.'' Idcirco autem
oscitationes et pandiculationes vitandas Clemens monet,
quia sunt instabilis animae fastidia.1

Huc referri potest etiam sternutatio: ut ore composito
transmittatur, si cui evenerit, non diducto atque hiante, ut
praecipit 2. l. Paedag. Clemens. Ubi monet in sternuta-
tionibus non oportere sono proximos ciere, qui de mala
educatione testimonium ferant. “Sternutationis autem
strepitum, qui conturbat, respiratione leniter repressa aut
retenta auferendum esse. Signum quippe arrogantis esse,
si soni aliquid addatur.”

20. In ridendo. Isaias Abb. Or. 3. ad Fratres Jun. de
juniore dicit: “Dentes in risu nunquam aperiat,” p. 168;
et pag. 166: “Ne aperueris os tuum ut rideas omnino;
est enim id animi solutioris: effuso autem risu corripi
signum est intemperantiae, ut Basilius ait, et quod motus
animi non sint rep1·essi.‘' In Ascet. c. 17. Dorotheus, Serm.
24: “Si coactus fueris ridere, risus tuus careat dentibus.''
Quia ut idem dicit, Ser. 20: “Dedecet monachum os patu-
lum unquam habere.’'

Et Isaac Syr. c. 45: “Si coactus fueris ridere, ne
appareant dentes tui.'' Ugo : “Ridere debet sine aperitione
dentium.‘'

Bonaventura, Spec. Disc. p. 3. c. 7: “Non licet reli-
giosum virum dissolutis labiis risum proferre. Foedum
est enirn dentes saepe marcidos ac tetros in risu ostendere,
praesertim si quis dens absit extra ordinem suum, et
vallum appareat, et caverna quaedam, eo foedior erit risus.’'

Risus autem an religiosum deceat (ut hoc interim
perstringamus) et qualiS, consulendus est Basilius in

¹ L. 2. Paedag. c. 9.

