171 2 De ratione vivendi Socz'ez‘atz's.

autem parvae prudentiae, nosse temporis opportunitatem,
quo unumquodque proferendum est verbum: neque enim
satis est verbum optimum esse, et id quod dicitur valde
pulchrum, nisi etiarn tempestive id in sermonem infera-
tur; ita ut ea quae narramus sequuta, non accersita, nata
non evocata videantur. “Mala aurea in lectis argenteis,
qui loquitur verbum in tempore suo.’' Prov. 25. Pul-
chritudinem, et ornatum argenteorum lectorum mala aurea
vehementer augent; sic tempestiva verba eorum qui ea
proferunt sapientiam prudentiamque commemorant, ita ut
vel ex hoc uno prudentes ab imprudentibus internoscas.
Et Eccli. 20: “Ex ore fatui reprobabitur parabola; non
enim dicit illam in tempore suo.'' Tanti facit Scriptura
tempestivum opportunumque sermonem. V. g. Si in
familiari sermone velis speciosis uti sententiis, quemad-
modum in concionibus fieri solet, deridearis: aut si ea
quae narras vi trahas, et longe petas, vel si nimium a re
proposita digrediaris, ut id quod tibi arridet enunties,
justam item irridendi tui causam praebeas.

Ad eandem circumstantiam temporis pertinet illud
tertium3 ‘¹ Nosse quando absolute silendum sit:’' qua etiam
in re perspicitur prudentia, ac modestia loquentis. Quia,
ut supra diximus ex B. Gregorio, etiam in silentio et
taciturnitate, si importuna sint, potest esse peccatum.
Stulti enim dum vitia fugiunt, in contraria currunt ; et
dum loquacitatem vitare volunt, in taciturnitatem im-
moderatam incidunt. Contra vero, “homo sapiens” (ut ait
Scriptura, Eccli. 20) “tacebit usque ad tempus: lascivus
autem et imprudens non servabunt tempus.'’ Dixerat
autem, paulo ante: “Est tacens, non habens sensum
loquelae ; et est tacens, sciens tempus apti temporis.” Nam
qui importune, et intempestive silet, non differt a muto,
et ab eo cui natura loquendi sensum facultatemque negavit.
Quocirca bene nobis lex nostra consuluit, quae quibus
temporibus, et quemadmodum tenendum silentium sit, nos
edocet, ut reg. 26. ex communibus.

