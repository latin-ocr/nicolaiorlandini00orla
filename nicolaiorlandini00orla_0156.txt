136 De ratione vivendi Socz'elatz's.

exercitatio ei est inimica, curn ipse sit superbus; iterum,
quia qui poenam a Praeposito inflictam sedate fert, subjicitur
libens potestati, potestati inquam legitimae et ordinatae
quae a Deo est, imo quae ipsius Dei est, cui diabolus
subjici noluit propter insignem intolerandamque superbiam,
velletque omnes homines sui similes esse. Ut autem qui
ordinatae potestati resistit, Deo resistit, ita qui ei se
libenter subjicit, ei se subjicit: subjici autem Deo vera
humilitas est, quae est hostibus adversaria, et eorum vires
infringit atque enervat.

Quod autem poena ad emendationem imposita diabolo
sit inimica, declarant exempla Sanctorum. Scribit enim
Gregorius in Dialogis,1 B. Benedictum virga usum in
monachum vagum, qui suadente diabolo ab oratione
discedebat, nigrum ex eo abegisse puerulum, is autem
nequam spiritus erat, ac deinceps monachum illum in
orandi officio confirmasse. Sic antiquus hostis, ut Grego-
rius ait, non est ausus in ejus cogitatione dominari, ac si
ipse percussus fuisset cx verbere. Idem narrat, alium
monachum vexatum a malo daemone, alapa a Benedicto
caesum, continuoque a maligno et improbo spiritu libe-
ratum. Cli1nacu52 ctiam scribit monachum quendam
gravi tentatione jactatum, cum eam indicasset Abbati,
levi ab eo alapa liberatum. B. quoque Reginaldus,3 unus
ex primis Dominici discipulis, daemonem virgis profligavit
ex fratre, qui graviter cum tulisset increpationem, nudari
eum ad humeros jussit, virgisque cresum, oculisque ad
orationem intentis, revocavit ad frugem. Idem Novitium‚4
fugam adornantem, tamdiu nudis humeris verberavit, dum
ille pulsum a se daemonem sensit, et mente constitit.

Quinta utilitas imposita: poenae major etiam est quam
ultro susceptae, quia magis nos a peccatis noxisque per—
purgat. Purgat autem expiatque nos, cum a culpa, tum a
poena (loquor autem de iis, quae necessario sacramentum
poenitentiae non exigunt). Insunt in omni peccato duo.

1 L. 2. Dialog. c. 4. 2 Grad. 4. ³⁵ In Chron. ⁴ Ibid.

