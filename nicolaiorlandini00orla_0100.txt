80 De ratione vivendi Socz‘etatz's.

asperitatibus veniae, quam novis ac tironibus dum se
parant ad bella. Propterea et Bernardus‚ cujus sunt
duriora instituta vitae, fatetur, si alterum Timotheum tam
Ecclesiae necessarium nactus sit, velle eum et auro, si opus
sit, cibare, et potare balsamo. Nam cum frustra sibi ejus
monachi blandirentur de Pauli auctoritate, discipulum
cohortantis ne frigidam biberet, sed modico vino uti vellet
propter stomachum, “Isti,” inquit, “attendere debent non
monacho hoc intimari, sed episcopo, cujus vita tenerae
adhuc et nascenti Ecclesiae per necessaria esset;” quae ratio
in nostris item valere hominibus debet, qui se ad animarum
lucra totos tradiderunt, ac propterea sapienter, ut dixi, a
Patre nostro communis vita caeteris anteponitur.

Tertia ratio est quia e divina re, et Christianae
reipublicae est, ut in ea Religio sit quaedam‚ quae, cum
in interioribus sit usquequaque perfecta propter voluntatis
abnegationem ac singularem obedientiam, in exterioribus
etiam omnium hominum generi consulat, nec quisquam a
religiosa vita deterreatur sive tenuitate victus, sive horrore
vestitus, sed specie quadam vitae communis allectus, ad
omnem sanctitatem traducatur. Societas quippe consulit
summis, infimis, mediis, et sic instituit suae vitae rationes,
ut eas inire et sequi vel regius filius non gravate possit:
argumento est, quod multi, qui se ad Societatis disciplinam
appellunt, nunquam se forsitan ad illam appulissent, nisi
has vitae rationes adeo moderatos, congruentesque cum
suis naturis ac moribus invenissent. Ardua namque
compluribus solitudo et cellae videtur assiduitas; aliis
nocturna psalmodia, et interpellantis necessarie quietis;
aliis asperitas cultus, et insolentia vestitus3 multis etiam
est horrori cucullus, et monachorum amictus; plurimisque
frequens inedia, et prolixa jejunia: quae omnia cum ex lege
institutoque non habeat nostra vivendi ratio, nemo est,
quin, si religiosam vitam sequi deliberatum est, hanc
inire, et ad extremum usque tenere facile et sine metu

possit.

