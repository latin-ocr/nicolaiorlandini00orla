592 De ratione vivendi societatis.

cogitationes ad animam intrant, quod propheticum illud
declarat: “Intravit mors per fenestras meas, ingressa est
domum nostram.1 Et haec est causa cur P. Ignatius monet
nos in appellandis parentibus abstinere nos verbis quae
carnis declarant affectum, ut loquendi modus sentiendi
modum juvet. Quod in caeteris etiam patet. Tertio, quia
cura illa perennis, quam quisque adhibet in fraenandis
componendisque corporis motibus, plurimum etiam valet
ad componendos animi motus 3 ut ex se planum est.

Quarto. Ex exteriore membrorum quiete oritur inter-
dum quies interior, sicut ex hac vicissim illa; videtur enirn
habere motus exterior virn quamdam excitandi interiorem :
ergo et quies exterior gignendi aut certe inchoandi interi-
orem: ut ctiam vox elatior aut etiam clamor excitat
vocantis aut clamantis animum. Ideoque inter eceteras
causas hrec est una, cur vocalis adhibeatur oratio ad pre-
candum Deum : non quod voce, ut nos audiat, egeat Deus,
quia intima nostra perspicit : sed quia vox ipsa nos excitat,
et inflammat tanto aerius, ut currentem jam equum fre--
quens calcar. Quemadmodum enim actus exterior alterius
hominis vim habet excitandi animi mei; nam et verba,
et nutus, et motus alii, ut in oratore cernimus, animorum
motus in auditore valde concitant: sic meus ipse actus
exterior eandem habere vim debet ad excitandum animum
in me ipso: neque enim dissimilis videtur ratio.

AD QUEM ORDINEM EA QUAE TRADUNT REGULE
REVOCENTUR.

QUOAD TERTIUM, nimirum ad quem ordinem omnia
quae praecipiunt regulae, revocari possint, Respondetur:
Ad quinque capita. Nam cum quaedam illae universe
praecipiant, quaedam singillatim, primum caput erit de
praeceptis in universum, juxta primam et undecimam
regulam. Secundum caput, ubi ad singularia praecepta

¹ Hierem. 9.

