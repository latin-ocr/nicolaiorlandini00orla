Praefatz'o. vii

pervenerunt. Jam decem ex his a Sede Apostolica
in Sanctorum, centum et ultra in Beatorum album
solemni caeremonia adscripti sunt; ut alios ferme
innumeros, qui iisdem honoribus digni existimantur,
silentio praetermittamus.

“Est igitur,’' ut verbis utar pientissimi viri e
Societate nostra Josephi Mariani Parthenii, “cur
laetemur, Patres Fratresque carissimi, et maximas
primum Deo, tum optimo parenti nostro Ignatio
gratias agamus et habeamus, quod cum jam trecenti
et eo amplius a condita Societate fluxerint anni,
nihil in tanta annorum intercapedine de summa
Instituti nostri immutatum est, nec propemodum
quidquam de fervore illo, qui majorum nostrorum
pectus succendit, deferbuerit. Ad hanc usque diem
asserta religio, haereses profligatae, maria trans-
missa, barbaries exculta, juventus in scholis ad
pietatem et doctrinam erudita, provinciae ferae
excursionibus peragratae, celebrata nosocomia, car-
ceres aditi, vitia passim exstirpata, satae virtutes;
nullum praetermissum hominurn genus, cuique or-
dini, summo, medio, infimo, opera impensa: non
laboribus, non vigiliis, non sudoribus, non sanguini,
non vitae parcitum; nihil denique eorum omissum,
quae nostrum Institutum amplectitur, a nobisque
postulat ac requirit. Atque, ut ad interiora veni-
amus, quae gravioris momenti sunt, et unde tota
vis et robur omne ad exteriora dimanat, ad hoc
usque tempus domestica custodita severe disci-
plina, nulla nullis exemptio facta3 non aetati, non
promeritis quidquam indultum; leges omnes aeque
omnibus propositae ; nulla laboribus attributa merces;

