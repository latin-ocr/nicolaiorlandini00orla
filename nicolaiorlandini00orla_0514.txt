494 De ratione vivendi Socz'etatz's.

delectabitur:”1 scilicet cum se ad sua munera sentiet
aptam atque expeditam. At contra de saturitate atque
intemperantia dicit22 “Saturitas divitis non sinit eum
dormire.”

De his tribus malis, paucis verbis ita Ecclesiasticusz3
“Vigilia, cholera, et tortura viro infrunito:’' graece pro
infrunito est ἀπλήστῳ, scilicet inexplebili, quique in victu
sibi minime parcit. vigiliam dixit, quia somno debito
fraudatur: choleram, quia ex ea varii existunt morbi:
torturam, quia vir infrunitus atque intemperans tormi-
nibus exagitatur, et doloribus cruciatur.

Cavenda igitur in reficiendo corpore cruditas et satu-
ritas, si et his vacare incommodis volumus, et perpetuo
sine offensione cursu valetudinem conservare. Cavebimus
autem, si inducamus in animum nunquam explere avidi-
tatem ventris, et insaniam gutturis, sed semper cum
desiderio cibi de mensa discedamus, memores illius
senis, quem ex Cassiano4 dicebamus ita cibum sumpsisse
sexies, ut semper servaret esuriem. Atque haec erat
veterum sententia Patrum, eum demum perfectae virtutis
in commune omnibus finem esse, ut escis, quas sumere
sustentandi corporis necessitate compellimur, adhuc in
appetitu earum positi temperemus. Praesertim vero,
cum bis in die, ut apud nos fit, reficiuntur corpora.

Haec est igitur moderata victus ratio, quae in ipsa
corporis refectione sita est, et ex unoquoque subditorum
pendet. Ut jam ex iis, quae disserenda juxta constitu-
tionem ac regulam proposita sunt, amplius nihil supersit.
Ac de iis quidem, quae ad valetudinis conservationem
pertinent, satis. Agendum deinceps de iis, quae ad
amissae restitutionem spectant.

1 Eccl. 31. ² Ecel. 6. 3 C. 31. 4 Lib. 9. inst. c. 29.

