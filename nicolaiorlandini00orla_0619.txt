[κ Regulus Modestis& 599

gignunt, sed evertunt jam genitam. Ut si puris digitis,
aut etiam cubito nares emungas; si inter vescendum
frequenter ac violentius excrees, quod reprehendit in
Paedagogio suo Clemens; aut epulas manu contrectes,
inunctosque embammate digitos jucunde lambas; si in
honestorum conventu barbam otiose vellices, aut caput
scalpas, vel, quod nulla verecundia nonnulli faciunt, ex
sinu, abditisque corporis partibus pulices necando extra-
has. Qui quidem motus omnes gestusque aedificationem
omnem evertunt, quia immundum minimeque honestum
hominem nobis referunt. Contrarii vero motus, in quibus
aliqua vis honestatis elucet, maxime accomodati sunt ad
:edificandum proximum quemque. Ut merito sanctus
quidam monachus cum comptam fratris videret cellam,
idem de ejus animae puritate judicium faceret, ut scribit
Dorotheus ser. 16.

Quartum genus est eorum motuum in quibus apparet
religiosa simplicitas, fucus autem omnis abest, omnisque
simulata vel humilitas, vel honestas. Ficti enim fucatique
motus non modo vim aedificandi non habent, sed potius
stomachum et nauseam movent, ut fucata omnia: verbi
gratia; nimis inclinare cervices reverentiae causa, et, ut
ait Hieronymus in ep. 2. to. 1 : salutare submissius, sus-
pirare crebrius, nimis tenui voce sermones infringere3 neque
enim putant homines verisimile, talem esse quempiam,
qualem affectati fucatique motus significant. Atque haec
est causa cur aulica modestia et compositio minus inter-
dum placet : quia quaesita non nata, accersita non sequuta
videri potest. Quare Ambrosius l. 2. off. c. 18. “Est
gressus‚’' inquit, “ probabilis, in quo sit snecies auctoritatis
gravitatisque pondus, tranquillitatis vestigium, ita tamen
si studium desit atque affectatio, sed motus sit purus ac
simplex.''

Ratio hujus: quia motus atque gestus corporis exte-
riores cum saepe sint interioris animi signa, si sint affectati,
plus pollicentur quam quis vere in animo gerat; ideo veri-

