De moderata corporis cura. 41 1

ipsum,'' inquit, “ accusat, qui proprio desiderio quod faciat,
eligit; primum quidem quod sibi adhuc placeat, deinde
quod vel mundi gloriam, vel lucrum aliquod speret, aut
aliud quidpiam tale spectet, cujus gratia id artificii quod
eligit, affectet; aut certe propter pigritiam ac segnitiem,
quod facilius est praeferat.”l Haec autem dicit esse signa
hominis qui nondum se ipsum abnegavit, neque suis affec-
tionibus mundoque renunciavit, nec membra sua quae sunt
super terram mortificavit. Et vere hinc maxime obedien-
tiae virtus agnoscitur, si nulla suae valetudinis habita
ratione, in eo se quisque artificio aut officio libenter
exerceat ac sine recusatione suscipiat, quod semel im-
positum est, sive illud arduum et operosum sit, sive
jucundum ac facile.

ξ 2.-—DE MODERATA CORPORIS CURA.

Hactenus de eo, quod primo loco propositum erat.
Sequitur alterum, quod ad moderatam corporis curam
spectat. Ut enim Constitutio nimiam corporis sollicitu-
dinem reprehendit, ita laudat moderatam ejus tuendi
curam propter Deum. Sunt enim Constitutionis verba:
“Ita cura moderata tuendae ad Divinum obsequium vale-
tudinis ac virium corporis, laude digna et ab omnibus
adhibenda est.’' Curam dixit moderatam, ut opponeret
sollicitudini nimiae. Tuendae autem, non augendae, quia
satis est in Divino famulatu versanti tueri ac sustentare
valetudinem, non augere. Addidit: ac virium corporis,
quia, ut ait· Clemens: “Ipsum vivere ex duobus consti-
tuitur, sanitate et viribus.’'2 Potest enim quispiam com-
moda valetudine uti, et tamen imbecillibus esse viribus,
ut non sint satis debitis muneribus obeundis; ideo tuendae
quae firmae fuerint, ne reddantur infirmae. Adjunxit ejus
rei finem, Divinum obsequium. Nam si quis sua causa

1 Ascet. c. 41. ² Paedag. 1. 2.

