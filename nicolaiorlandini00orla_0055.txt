De propria Salute quaerenda. 35

animum, cum non tantum virtutis apprehendimus, quan-
tum volumus, nec nostris lacertis ac viribus praefidendum,
cum de nostris in virtute profectibus cogitamus. Si
quidem tota res in unius Dei miseratione auxilioque
sita est.

Hoc est igitur ex parte Dei, quod ad perfectionem
nos ducit: ex parte vero nostra est Constitutionum
observatio. Hoc colligitur ex ipsarum Constitutionum
prooemio, ubi dicitur Deus requirere suarum creaturarum
cooperationem, ex quo efficitur necessitas scribendarum
Constitutionum, ut alibi diximus. Quod si ad bonum
tum Societatis universae, tum singulorum necesse est,
ut Constitutiones conscribantur, profecto et earum obser-
vatio ad id ipsum necessaria erit. Idcirco enim scribuntur,
ut ab unoquoque serventur et ad actionem revocentur,
non ut scriptae dumtaxat sint et typis mandatae cernantur.
In observatione igitur Constitutionum positum est spiritale
bonum tum universorum tum singulorum: nihil autem
perfectionis est, quod Constitutionibus servandis institu-
tique nostri ratione adimplenda divina gratia consequi non
possimus, ut significat noster Pater in sexta parte,1 ubi
constanti animo in id praecipit incumbendum. Ex quo
colligo, eum nullos habiturum esse progressus, neque ad
perfectionem ullam perventurum, qui Constitutionum ob-
servationem negligit. Patet: quia quamvis divina gratia
ac bonitas, quod in se est, paratissima sit: tamen quia
non invenit cooperationem suae creaturae, quae Consti-
tutiones regulasque custodiat, otiosa quodammodo est
et nihil agit, nec optatis progressibus favet, quoniam
progrediendi propriae viae, Constitutiones inquam ac
regulae, deseruntur. Ut mirum videri non debeat, cur
quidam, ne diuturnae quidem religiosae disciplinae exer-
citatione meliores evaserint, imo frigidiores et languidiores
deprehendantur in dies, ut a divina gratia deserti quodam—
modo atque derelicti videantur. Mirum id inquam non

1P.6.c.1.§1.
D2

