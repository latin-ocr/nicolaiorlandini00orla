364 De ratione vivendi Socz'ec‘atz's.

gantia, et affectionis occasionem colloquentibus exhibent.”1
Et Ser. De abdicatione rerum hujus vitae: “Juvenis‚”
inquit, “sive aetate sive animo fueris, aequalium tuorum
consuetudinem fugito, ab illisque te, non secus atque ab
ardentissima flamma, abducito procul, quandoquidem illo-
rum opera usus adversarius, plerosque olim incendio dedit.’'
Lege reliqua. Et sanctus Ephraem de Vit. Spir. ad amicum:
“Cave a nimia,’' inquit, “juvenum consuetudine; multi
enim corrupti sunt, et contempti ac stulti evaserunt.'’ Et
beatus Isaac Syrus: “A fiducia juvenum et allocutione
suge, sicut ab amicitia diaboli.”2 B. Dorotheus: “Ado-
lescentulorum colloquia et amicitias fuge, ut amicitiam
diaboli;’'3 et, “Bonum est monacho5 proficere cupienti,
non admodum affici erga aequalem, solet enim hujusmodi
consuetudo fletum et fervens animi propositum plerum-
que extinguere.’'4

Maxime vero earum personarum congressus consue-
tudoque fugienda, quibus cum nobis est aliqua sympathia
et similitudo sanguinis ac naturae3 etiam si amor, qui
jam est ortuS, spiritu et virtute niti videatur, ex his enim
facillime amoris ardor incenditur, aut renovatur incensus.
Ideo harum non modo congressus, verum etiam aspectus
omnis, sive feminae, sive adolescentuli suerint, diligen-
tissime cavendus est; etiam si, ut dixi, amicitia et sym-
pathia orta ex spiritu videatur. Quia, ut ait Bonaventura‚
saepe mutatur amor, qui primo bonus et spiritualis vide-
batur; et, cum discretionis et sobrietatis metas excesserit,
in carnalem transit. “Quia astutus,” inquit, “diabolus primo
occultat tentationis laqueum, donec amor increscat et
tenax fiat, sicut viscus quo capiuntur aviculae. Eademque
fere docet: De puritate conscientiae. Quamquam autem
amor ille, qui sensu nititur, honestus videri potest, quoniam
ad actionem pravam minime spectare videatur, tamen
tenendum est memoria Augustini dictum in Speculo:
“Intactis etiam ab immunda violatione corporibus, fugit

1 Ascet. c. 1. 2 C. 45. ³ Ser. 20. ⁴ Ser. 21·

