De Poem'tentz'z‘s. . 1 2 7

vipendi: ut enim honor testimonium est excellentiae,
auctore Thoma,1 sic poena videtur inertiae. Quo quis
autem aetate provectior, eo magis illatae poenae sentit
aculeos, quia talis sibi videtur, eui reverentia debeatur
non parvipensio‚ parvipendi autem est irae fomes et
materia doloris, ut docet in Rhetoricis A1·ist0teles.2

Secundum, oritur dedecus ex culpa qua poena luitur,
culpa quippe sua natura turpis ac probrosa est. Argu-
mento est quod, cum leves ob culpas plectimur, quia
minus habent dedecoris, minus commovemur; contra vero,
cum graviores ob culpas poenas damus, licet poenae ipsae
sint leviores, exurimur et torquemur. Ideo eulpam
tegimus et excusamus cum velut rei deferimur et tradu-
cimur, nimirum propter verecundiam, quia probrosa, ut
diximus, et indigna homine res est culpa. Deinde, quia
reprehensiones ipsae admonitionesque verborum, licet
poenam non habeant adjunctam, quia tamen eulpam
continent, erubescimus et pudore suffundimur.

Tertium, oritur dedecus ex ipso poenae genere: aliae
enim aliis magis contumeliosae et dedecorosae sunt, vel ex
sua natura, aut opinione hominum, vel quia probrosis con-
stitutae sunt culpis: quales erant apud veteres monachos
constitui in incipientium ordine, pelli ad dies aliquot
monasterio, pro foribus excubare postratum, et ingredi-
entium et egredientium preces suppliciter exposcere.
Apud nos autem publica objurgatio, atque exprobratio
culparum, verberum disciplina, a studiis literarum amo-
veri, suffragii jure privari, et id genus alia. Hoc magis
cernitur in politicis publicisque rebus, in quibus, pro
criminum genere, alite aliis minusve infames aut dede-
corosae sunt poenae. Dedecus igitur ac nota, quam
poena continet irrogata, difficiliorem eam perpessu facit,
in qua difficultate pro Christo vincenda haud dubie
multum inest meriti atque mercedis. Nam, ut ait Ana-
choreta Marcus, “quantamcunque pro Christo ignominiam

1 S. 2. 2. q. 103. ‘2 L. 2. Rhet.

