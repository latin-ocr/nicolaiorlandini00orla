De vila communi. 77

reduxit ad frugem; et Patrem nostruin Xaverium acce-
pimus consuevisse interdum ultro se offerre conviviis, ut
animis periclitantibus opem ferret. Imo tota Societas hoc
experitur, quae hac vitae communitate, conjuncta tamen
cum veris solidisque virtutibus, incredibile est quam prosit
universis. Totum quippe mundum in manu habet.

Porro Antonii, aut Hilarionis exempla non satis ad
rem faciunt. Nos enim de ordinario et usitato hominum
genere loquimur, non de iis, quos interdum adhibet Deus
ad salutem multorum per exempla durioris vitae, et mira-
culorum ostenta, quem enim non moveant divina prodigia,
praesertim cum poenitentiae rigore conjuncta! Respondeo
deinde: integrum semper esse Societatis hominibus vitae
asperitate proximorum saluti consulere, quoties ita senserit
expedire. Et idcirco licet non habeat illa quidem poeni-
tentias aliquas a lege praescriptaS, sit tamen eas adhibendi
cuique potestas, quoties charitas et necessitas admonuerit.
Imperare autem poenitentias et certa lege praescribere non
oportuit, ne, dum metuimus leges infringere ac violare, hac
quasi libertate privemur adducendi homines ad salutem.

Secunda ratio est, quia vita communis aptior est
tuendae valetudini, quam dura et aspera, praecipua autem
cura debet esse nostris hominibus valetudinis, cum se toti
porrigant atque explicent utilitati proximorum ; relinquitur
igitur, ut eam sequi vitam potissimum debeant, quae ad id
maxime accommodata est. Quod autem talis sit vita
communis, planum est ex universorum approbatione
atque consensu qui eam vulgo amplectuntur, et quia
subministrat vires idoneas quotidianis laboribus pro ani-
marum salute ferendis. Et quia vita communis certo
quodam ordine constat, ordo autem valetudini valde
prodest, corpus nam assuescit ordini, idemque pertur-
batione ordinis violatur: vita autem aspera modo inediam
suscipit, modo respuit, crebrisque est interrupta jejuniis.
Multo autem melius est, ut ait Hieronymus,1 “quotidie

,¹ In reg. mon. t. 9.

