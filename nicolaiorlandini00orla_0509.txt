De ordinat. quse ex cujusque prudentia pendet. 489

noluisse, quod diem jejunii esse diceret; cum comes urgeret,
etjam fractum jejunium revocaret in meutem, ita respon-
disse: “Esca illa, fili, charitatis esca fuit: nos autem
nostrum teneamus jejunium.”

Beatum etiam Franciscum accepimus intempesta nocte
cum fratre quodam fame propemodum enecto sumpsisse
cibum, ne is pudore aliquo perfunderetur: imo cum eodem
caeteros etiam fratres comedere id temporis voluisse : senem
praeterea valetudinarium atque aegrum exhilarare cum
vellet, ad hortos vineamque deduxisse, uvamque ad
comedendum praebuisse, ex qua et ipse gustavit, charitatis
scilicet et pacis gratia.1 Sed hic quoque animadvertendum,
ne charitatis nomine gula subrepat. Nam, ut ait
Climacus,2 ventri deditus monachus, mox ut advenit
hospes, in charitate totus ex gulae concupiscentia
monetur, detrimentumque suum consolationem fratris
existimat. Quoties igitur suaserit charitas cibum extra
ordinem sumere, meminerimus tanta nos uti temperantia
et parcitate debere, ut appareat non ad explendam
famem, aut necessitatis impulsu, sed concordiae et chari-
tatis gratia nos ad escam accessisse. Haec de extraor-
dinario atque intempestivo cibo, seu domestico seu
externo, quem prohiberi lege diximus: nunc de ordinario,
hoc est de prandio vel coena, quae extra domum lex ipsa
vetat, perpauca.

De non prandendo coenandove foris Superioris injussu.
Cavetur autem ne foris quisquam coenet aut prandeat
Superioris injussu; tum valetudinis causa tum disciplinae.
Valetudinis quidem, quia secularium praesertim mensae
ciborum varietate refertae, cogunt saepe vel temperantis-
simum fines egredi temperantiae. Quanquam enim pudor
interdum quidam fraenum injicit aviditati, ne ventri dediti
atque gulae videamur externis; tamen, si eorum a nobis
mensae frequententur, et familiarius cum iis agere incipi-
amus, cessat pudor, et cibi avidior natura se prodit. Nec

¹ Chron. lib. 2. c. 30. ² Gr. 14.

