620 De ratione vivendi Socz’etatzk.

Huc referas licet tempus loquendi cum proximis, prae-
sertim foeminis. “Ne circumspicias speciem alienam.”l

Tertio, sapientiae, et gravitatis causa. Quia sapientes
non admodum admirantur quicquid oculis objicitur, nec
curiose inspectant omnia. Contra, leves homines et in-
sipientes omnia contueri volunt, et longe posita atque
disjuncta. “Oculi stultorum in finibus terrae.''2 Hac
gravitate fuisse Malachiam paulo ante significavimus, cujus
aspectus, atque oculus a B. Bernardo nusquam avolans
fuisse dicitur. Bonaventura, De Inform. Novit. p. 2. c. 4:
“Non evageris‚” inquit, “tuis oculis hinc inde, singula
intuendo, 'quia levitatis est indicium.”

IN QUINTAM, SEXTAM ET SEPTIMAM REGULAM.

Omnes hae regulae eo spectant, ut oris decorem, et
modestiam praecipiant. Quoniam autem tria sunt, quae
ora deforment, et minus decora reddant, rugae, labiorum
hiatus vel pressus, et tristitia seu turbatio: idcirco haec
omni animi provisione vitanda jubent. Ideo autem stu·
dendum est modestiae oris, quia, ut ait Bonaventura, Spec.
Dis. p. 3. c. 2: “In facie hominis speculum disciplinae
relucet, cui tanto major custodia est adhibenda, quanto
minus, quod in ea peccati suerit, celari potest.''

DE RUGIS IN FRONTE VITANDIS.

Rugae in fronte 10. curarum plenum animum indicant;
ideo pictores cum quempiam curis distentum penicillo
volunt exprimere, confugiunt ad rugas: quia contrahitur
animus cogitabundi hominis, et ad animi contractionem
corpus quoque contrahitur ipsum in mollissima parte sui,
scilicet fronte; quae, quia velut mollis cera varie mutatur
et volvitur, vultus appellatur. Idcirco igitur vitandae sunt
rugae, quia religiosum animum nullze curae debent ita
angere, ut eum immutent, aut de sua constantia deducant.

² Eccli. 9. ² Prov. 21.

