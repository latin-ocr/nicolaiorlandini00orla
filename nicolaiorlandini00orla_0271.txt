251

OPUSCULUM DECIMUM.

DE EXAMINE, ET DISCUSSIONE SUAE
CONSCIENTIAE.

TRIA hic videnda. Primum, quantae necessitatis sit quoti-
diana discussio pectoris sui. Secundum, quantae utilitatis sit
et commodi spiritualis. Tertium, qui modus in discutiendo
se ipso a P. N. Ignatio tradatur. Antequam autem haec
aggrediar, videndum breviter: quid sit Examen, et cur
dicatur conscientiae examen?

De nomine Examinis. Examinare proprie est lancis
seu staterae, qua pondera probantur ac indicantur. Est
enirn examen stylus ille qui cst in lance, quique ad
cujusque vim ponderis vel stat, vel exit, pro ratione

ponderis ac momenti. Si multum exit, grave pondus
est; si minimum, leve. Hinc intelligitur examinandi
verbum non tam vitiis atque peccatis, quae judicio ac
probatione non egent, cum per se mala sint, convenire,
quam iis actionibus atque factis, quae recta vel lauda-
bilia videri possunt, quaeque, posita in lance judicii,
probantur an vere sint bona. Quanquam potest etiamr
dici examen fieri ad probandas actiones nostras quo-
tidianas, et conscientiam, ut quidquid ex hac oritur,
quale sit agnoscamus. Quo sensu dicit Paulus ad
Galatas: “Opus suum probet unusquisque;''1 et ad
Corinthios: “Vosmetipsos tentate, si estis in fide ; ipsi
vos probate.''2 Hoc est, ut interpretatur S. Thomas,
Examinate et considerate aetus vestros. Ideoque
recte noster P. Ignatius inscripsit Examen Conscientiae‚

² Gal. 6. ² 2 Cor. 13.

