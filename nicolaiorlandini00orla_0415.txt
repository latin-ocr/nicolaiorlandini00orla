De πίνακα corporis sollicitudine. 395

IN REGULAM SUMMARH 46.

De amputanda nimia sollicitudine in iis quae ad corpus
pertinent. Dicamus igitur de tuenda, tum de recuperanda
valetudine cum amissa fuerit. Ad eam tuendam valere
diximus, primum, indicare iis qui praesunt necessitates suas,
et hoc contineri Constitutione 46 Summarii, cujus initium
est: “Ut nimia sollicitudo in iis quae ad corpus pertinet
reprehensibilis est, etc.'’ Sed quoniam multi de suis cor-
poribus nimium saepe solliciti sunt, contra vero alii nimium
se ipsi negligunt, et sua corpora pejus accipiunt quam
divini famulatus ratio ferat; Constitutio‚ ut utrosque in
tuendis corporibus suis tenere modum doceat, priusquam
ad tuendi remedia descendat, duo haec extrema redarguit
sollicitudinem, et negligentiam. Ergo et nos Constitutionis
partibus explicandis eundem sequemur ordinem, et 10,
de nimia corporis sollicitudine ; 20, de moderata ejus cura;
30, de moderatae curae signis, quibus primum hoc corporis
tuendi remedium continetur, agemus.

ἓ 1.-—DE NIMIA CORPORIS SOLLICITUDINE.

Duo videnda sunt: Primum, cur nimia corporis cura
reprehensibilis sit; deinde, quibus in rebus haec nimia
cura versetur.

Nimia cura reprehensibilis est quinque de causis. Primum
quidem, quia est de ignobiliore portione hominis, hoc est
de corpore, quod habemus commune cum bestiis, quodque
est cito relinquendum. Nam quum nobis est commune
cum bestiis, non modo nimia cura fovendum non est, se'd
potius tamquam bestia aliqua coercendum. Basilius: “ Est
totum corpus‚” inquit, “castigandum magis ac ferae cujus-
dam instar cohibendum.'’1 Quod quidem Basilium ipsum

² De leg. lib. Gentil.

