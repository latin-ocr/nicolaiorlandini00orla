De V aleludz'ne. 41 7

Deinde praeparatio quaedam animi ad accipiendum aequo
animo quod datum fuerit, sive abnuat, sive annuat pos-
tulationibus nostris is qui praeest. Ideo tam diuturna
haec debet esse precatio, quamdiu se quispiam in quadam
animi aequitate ac tranquillitate constituat.

Tertia conditio est, ut cum spoliatione quadam suae
voluntatis, easdem necessitates exponant. Quae quidem
suae voluntatis spoliatio seu resignatio ex tribus potissi-
mum rebus intelligitur. 10. Si re jam exposita, omnis
sollicitudo et cura ponatur, et in Superiorem rejiciatur.
Hoc significatur iis verbis: “Cum Superiori rem ex-
posuerit, ei totam curam rei expositae relinquant.” 20. Si
quod statuerit Superior, id optimum judicetur, ideo
subjiciatur: “ Et quidquid ille statuerit, optimum ducant.'’
30. Si non urgeatur Superior ut postulationi moram gerat,
nullis adhibitis interventoribus ac deprecatoribus. Et
propterea additur: “Nec contendere, aut urgere per se,
vel per alium, sive concedatur, quod petitur, sive non,
pergant.'' Haec enim tria plane arguunt voluntatem
petentis funditus deditam atque addictam esse Superiori;
et valetudinis quae suscipitur curam moderatam esse,
non nimiam. Contra vero in opposita vitia incidunt, qui
non plane se dediderunt Superioris arbitrio ac voluntati,
quique in curando suo corpore nimii sunt. Primum
enim vitium est eorum, qui semper in ea sunt cura ac
cogitatione defixi, utrum Superior concessurus sit necne
quod postulatum est, et sine causa cruciantur animo atque
torquentur. At Constitutio jubet omnem hanc sollicitu-
dinem et curam in Superiorem nos rejicere, dum ait: “Et
ei totam curam rei expositae relinquant.’' Secundum vitium
est eorum qui Superiorem suum, nisi annuat postulatis,
tamquam inhumanum et durum criminantur et impru-
dentiae notant, qui res tam salutares ac necessarias
nihilominus deneget, quod non modo contra Constitu-
tionem, quae jubet id optimum judicari quod Superior

statuerit, verum etiam contra id quod scribit Basilius
BB

