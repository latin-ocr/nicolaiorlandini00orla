De ordinat. quae ex cujusque prudentia pende& 479

Ergo Societas aedificationis gratia, licet illa quidem non
omnia salsamenta funditus respuat, nimia tamen et quae
solius sunt voluptatis plerumque rejicit. Ita et aedificationi
simul consulit in apparandis epulis, et valetudini.

ξ 2.—DE ORDINATIONE QUAE EX CUJUSQUE PRUDENTIA
PENDET.

Hactenus de ordinata victus ratione, quae ex ipsa
religione atque ex moderatorum administratione pendet.
Dicamus deinceps de ea, qua: ex cujusque prudentia
pendet, et in unoquoque subditorum sita est: sive hic
quoque reficiendi tempora spectare velis, sive ipsam
reficiendi rationem. In utroque enim salutaris hic,-
quem diximus, versatur ordo.

Quod igitur ad temporis spectat ordinem, praeclare
consulitur valetudini, si nec potus nec cibus extra
communis refectionis tempora capiatur. Ideoque lex
est una de Constitutionibus, ut valetudinis tuendae
gratia nemo extra consueta tempora bibat, nec extra
domum cibum sumat absque facultate Superioris.¹ Quae
ut pluribus explicetur, prohibet priori loco potum,
quia praeterquam quod honestati ac religioni, ut mox
dicemus, extraordinarius potus, sive sit aquae sive vini,
adversatur, obest etiam maxime valetudini; dum et
saepe impeditur prandii coenaeve concoctio, et supervacanei
augenter humores. Idcirco Clemens in Paedagogico: “Si
sitis‚'' inquit, “accesserit, curetur haec affectio aqua non
multa: neque enim aqua nimium profuse impleri convenit,
ne obruatur nutrimentum.’'2 Imo idem juventuti praecipit
in ipsis quoque prandis potionibus abstinere, pane solo
gustato: “Ut ebibatur,'' inquit, “eorum supervacanea
humiditas, aridorum esu veluti quadam spongia exhausta.’'
Quanto igitur magis abstinendum est potu extra consueta
tempora prandiorum? Quamquam fuerunt aliquando

² Reg. 16. 9 Paed. 1. 2. c. 2.

