De recta intentione. 2 3 3

episcopi opera, indicat inania fuisse coram Deo et vacua
merito, cum ad Deum non referrentur. Quidquid enim
agimus, licet bonum sit id quod agimus, tamen, nisi
propter Deum agimus, est inane meritoque vacuum. Et
quisquis bonis studet operibus alia mente atque consilio,
quam propter Deum, habet quidem nomen quod vivat,
quodque meritis apud Deum abundet, sed revera mortuus
est3 quia inanissima sunt opera ejus, et meriti omnis
expertia, cum charitate sint vacua. Ambrosius in hunc
locum: “Sicut mortuum,’‘ inquit, “est sine anima, ita et
nos si quaelibet bona videamur habere, mortua sunt; si
charitas defuerit, opera ejus non erant plena sed vacua,
quia charitate non replebantur.'’ Ideo Gregorius in illud
Christi, “Si oculus tuus nequam fuerit, totum corpus tuum
tenebrosum erit,'' inquit: “Quia‚ cum perversa intentione
quid vel rectum agitur, etsi splendere coram hominibus
cernitur, apud examen tamen aeterni judicis obscuratur.'’l
Et Richardus a S. Victore: “Quidquid,” inquit, “ex hac
radice nascitur, sterile et infructuosum efficitur, etiamsi
bonum esse videatur. Nam quidquid boni agimus et
dicimus, ex sinistra intentione corrumpere atque annihilare

possumus.”2

20. Sunt inanes labores nostri, quia sine praemio3 sicut
enim vacui sunt merito, ita et praemio quod merito respon—
det. Quid autem stultius, quam in via Domini laborare,
et nihil praemii ex suis laboribus reportare? “Quare
appenditis argentum non in panibuS, et laborem vestrum
non in saturitate?'’3 “Argentum appendunt non in pani-
bus,” qui pulchra illi quidem et praeclara opera faciunt,
non propter solida aeternae vitae praemia. “Laborem suum
non in saturitate,” quia cum propter temporale aliquod
emolumentum et commodum labores suscipiant, non
possunt inde explere famem suam et saturari; nihil enim
ex his, quae videntur, exsaturare hominem potest. Domi-
nus autem et in Evangelio hac de causa nos monet:

1 Mor. l. 28. c. 11. ‘2 In Ps. 136. 3 Isa. 55.

