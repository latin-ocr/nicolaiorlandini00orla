De V aletmz'inc. 4 1 9

corpus pertinent tam importune flagitare, magnam id
inopiam spiritus indicare.

Sed quod tandem ad aequitatem tranquillitatemque
animi obtinendam, postquam aliquid denegatum est
corpori, praesidium afferemus? Primum quidem id, quod
in extrema parte suggerit Constitutio: “ Ut sibi persua-
deat id magis expedire ad divinum obsequium ac suurn
majus bonum, quod Superiori re intellecta in Domino,
visum fuerit;” si quis enim haec sibi persuadeat, aequo
animo feret omnia. Quorsum enim alio spectant susceptae
vitae nostrae rationes, nisi ut in omnibus Divinum quaeratur
obsequium, et nostrarum utilitas animarum? Hoc est
enim majus bonum quam corporis. Propterea Basilius
ait, oportere Praepositum in judicando quid cuique utile
sit, curare in primis quod animae prosit3 secundo vere loco,
quae ad corporis necessitatem pertinent pro Dei voluntate
tribuere. Loquitur autem hac ipsa de re in suis Regulis
brevioribus.1

Deinde etiam proderit quidquid acciderit in Divinam
referre providentiam. Nam, ut ait Clemens :⁸2 “ Cui per-
suasum est quae sunt in mundo optime administrarI, aequo
certe fert animo omnia quae eveniunt. Merito ergo nihil
requirit ex iis quae ad vitam pertinent ad usum neces-
sarium, ut cui sit plane persuasum quod qui omnia novit,
Deus, id quod est utile suppeditat bonis etiam non peten-
tibus.” Hoc autem sanctis viris legimus usitatum, ut
de sene illo, cujus jam scepe facta est mentio, scribit
Dorotheus, qui lini oleo epoto pro melle, quod minister
imprudens infuderat in pulmentum, mox cum minister
ipse suam excusans imprudentiam veniam deprecaretur,
‘¹ Ne te,'' inquit, “excrucies fili ; si enim voluisset Deus ut
mel ederem, mel utique posuisset.'' Narrat autem Beatus
Dorotheus solitos fuisse Patres illos veteres minima
quaeque ac vilia in Deum semper referre. Quam ille rem
pluribus explicat, et haec addit: “Sic igitur cum alicui opus

¹ Reg. Brev. q. 132. 2 In vita.
BB 2

