44 De Societatzk F ine.

et Judaei, non pauperum et divitum, apud Deum. Imo
pauperibus magis Filius ejus evangelizabat: quid enim
ipse dicit apud Matthaeum?1 “Pauperes evangelizantur:’'
ideoque, cum turbis atque mendicis frequentius agebat,
ut de eo vere videatur esse praedictum2 “evangelizare
pauperibus misit me.'' Nec erubuit Samaritanae congres—
sum, nec publicanos et peccatores, quibuscum etiam cibum
non raro sumebat. Quid ejus Apostolus Paulus,3 ani·
marum ipse quoque sitientissimus, nonne de se ipse dicit,
“Graecis ac barbaris, sapientibus et insipientibus debitor
sum ?''' Et cum ad Corinthios scribit:4 “Factus sum,” inquit,
“Judaeis tauquam Judaeus‚ ut Judaeos lucrarer; iis, qui
sub lege sunt, quasi sub lege essem, ut eos, qui sub lege
erant, lucrifacerem: et factus sum infirmis infirmus, ut
infirmos lucrifacerem: omnibus omnia factus sum, ut omnes
facerem salvos.” Ergo qui a perditis et facinorosis absti-
nent, quoniam in iis ad frugem reducendis saepe est
desudandum; aut qui pauperes negligunt, ut paucis divi-
tibus operam suam navent, ne illi nequaquam satis impense
in salutem ac perfectionem proximorum incumbunt.
Quintum signum est longanimitas et patientia in
quaerendis lucrandisque animis. Omnia quippe tentanda
sunt ei, qui impense navare velit operam animis, nec
unquam abjiciendus est animus, etiam si prima et media
non succedant. Qua in re imitanda est piscatorum
patientia, qui piscibus capiendis intenti, per totas noctes
laborantes nihil saepe capiunt; et tamen artem suam
non deserunt, animos non abjiciunt, sed retia passim
explicant, et semper aliquid praedarum sperant. Ut non
sine causa sapientissimus Dei Filius mundum ad agni-
tionem sui nominis traducturus, piscatores potissimum
elegisse videatur, ut qua patientia animantes rationis
expertes capere didicissent, eamdemque piscatores homi-
num facti intelligerent sibi esse in capiendis lucrandisque
hominibus adhibendam. Ad hanc animi magnitudinem

¹ Matth. 11. ² Luc. 4. ³ Rom. 1. ⁴ 1 Cor. 9.

