In Regulas Modestz‘oe. 715

coram te litteris erudito muti semper esse cogantur: perinde
enim est de rebus alteri incognitis disputare, ac diversis
loqui linguis non omnibus notis; ita sunt imperitorum aures
rebus subtilioribus, ut iinguis peregrinis atque exteris
surdae. Quare Gregorius: “Pro qualitate,'' inquit, “audi-
entium formari debet sermo doctorum; ut et sua singulis
congruant, et tamen a communis :edificationis arte nun-
quam recedat:’' 3 par. past. in pro. Quod autem dicimus de
accommodandis ad captum cujusque sermonibus, accipi
etiam debet de iisdem accommodandis ad praeparationem
animorum, et conditionem personarum. Dicit nam Scrip-
tura, Prov. 23 : “ In auribus insipientium ne loquaris; quia
despicient doctrinam eloquii tui.’' Et Prov. 18 : “ Et auris
sapientium quaerit doctrinam.’' Et Eccli. 18 : “Non recipit
stultus verba prudentiae.'' Christus autem, quia non satis
praeparatos habebat discipulorum animos ad ea omnia quae
posset dicere‚Joan. 16. “Adhuc‚'’ inquit, “multa habeo vobis
dicere; sed non potestis portare modo:” propterea multa
reticet, et in tempus aliud magis opportunum reservat.

Atque haec de Modestia, et ratione loquendi, deque
tota disputatione earum legum, quibus Modestiae praecepta
continentur.

FINIS.

