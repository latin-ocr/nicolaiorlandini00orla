362 De ratione vivendi Socz'etalz'S.

vitanda est, quae malum omne suadet. Hic autem non
de solitudine monachorum loquimur, in qua dicit Climacus
solere aliquos oppugnari vehementius; sed de ea, quam⁴
in mediis etiam hominibus saepe nanciscimur, ubi cum
solis soli versamur, nullo teste arbitroque praesente. Ideo
B. Hieronymus ad Nepotianum: “Solus cum sola non
sedeat in secreto, absque arbitro et teste.'' Et B. Augus-
tinus nunquam solus cum muliere loqui voluisse dicitur,
etiam si quid afferretur arcani, sed semper fratrem aliquem
vel clericum adhibebat. Quod ipsum nostrorum sacerdotum
regulae jubent, cum ad audiendas feminarum confessiones
in earum domibus missi sunt3 non enim permittunt
comitem longiore intervallo distare, ne solitudo aut peri-
culum animae creet, aut suspicionem afferat criminis,
famamque in discrimen adducat. Narrat quippe Bona-
ventura quemdam ex fratribus, missum ad audiendam
mulieris confessionem, rogatum ab ea esse rem turpem,-
dabatque hanc illis solitudo licentiam, si castus frater
muliebri libidini obsequi quam repugnare maluisset. Qui
tamen veritus ne, dum negat, illa clamores tolleret, flagi-
tiique reus, a quo longe aberat, putaretur, divino prope
consilio admonitus elata ipse voce socium advocat‚jubetque
sibi Breviarium afferri 3 qui cum accurrisset, fracta est illico
mulieris impudentia, et novo ejus ars elusa consilio, ut
obmutesceret rubore perfusa. Temporis quoque opportu-
nitas maxime vitanda est, nam ut ait Climacus, Gradu de
Quiete : E daemonibus alii aliis horis temporibusque moles-
tiores nobis sunt, praesertim vero quietis tempus et noctis
expectant. Idcirco cum in lectulo decumbimus, ut idem
vir sanctus ait, tum maxime sobrii et vigilantes simus,
tunc enim mens exuta corpore cum daemonibus luctatur,
et, si inveniatur addicta voluptatibus, in proditionem labitur.
Memoria mortis tecum semper quiescat, tecumque simul
evigilet, solaque semper ruminanda oratio Jesu; nullum
enim adjutorium in somno his praestantius atque efficacius
invenies

