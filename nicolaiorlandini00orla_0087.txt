De agenda ubique vila. 67

deviginti ipsis annis ne verbum quidem ab eo blandum,
aut usitatam communemve salutationem accepit. Sed
dices: hic quem nactus sum Rector ac Superior, humilem
me semper habet atque in postremis, et studio insequi
me videtur, quinam igitur illum diu seram! Nempe bene-
ficium ejus erga te narras, qui tibi virtutis materiam et
facultatem praebet; in hoc enim sita est omnis disciplina
virtutis atque profectus. Et communis est SS. Patrum
sententia eos, qui suscipiunt regendas animas, debere eas
humilitate potissimum exercere, neque pejus esse rectore
illo qui subditorum voluntatibus obsecundat. “Quisquis
autem,’' Climacus inquit, “misericordiae aut clementiae
nomine subditorum voluntatibus morem gerit, faciet ut,
cum ad mortem illi pervenerint, suis magistris ac prae-
positis maledicant, quod ab iis potius decepti quam adjuti
videantur.''1 Proderit etiam ad tollendam hanc mutationis
causam, meminisse quam, ad extenuandas minuendasque
peccatorum poenas, Praepositorum sit opportuna severitas;
nam cum durior Praepositus nihil impune patiatur abire
in his Religiosae vitae claustris, Purgatorii profecto poenas
elevat atque imminuit, quibus nostrae expiandae sunt
noxae. Ideo B. Bertrandus‚ ut alibi dicemus, solitus esse
dicitur cum cuidam coenobio praeesset, suorum vel levissi-
mas noxas graviter vindicare, ne purgatoriis essent ignibus
expiandae. Nam, ut Gregorius in Moralibus ait, “Subdi-
torum vitia, quae a magistris modo vel dissimulantur
judicari, vel nequeunt, divino procul dubio judicio reser-
vantur.’'2 Quod confirmat Bernardus ad Sororem Serm. 18.
“Multo melius est nobis in hac vita a praelatis nostris-
pro negligentiis corripi, quam in futura vita damnari.
Melius est nobis in hoc saeculo a propositis nostris pro·
transgressionibus castigari, quam in futuro saeculo puniri.'‘
Propterea jubet sororem ei gratias agere, qui eam casti-
gaverit, et ei qui increpaverit gratias rependere.

Quinta quoque, si recte perpenditur, reperietur causa,

³ Epist. ad Pastorem, c. 14. Β L. 25, c. 35.
F 2

