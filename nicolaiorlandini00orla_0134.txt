1 14 De ratione vivendi Socz'etaz‘z's.

“non cessat impugnare, ergo ne cessare quidem poenitentia
debet.'’ Atque is quidem, quod praecipiebat, agebat: nam
extrema jam senectute confectus, et centenarius, in summis
deliciis numerabat oleum attingere, et vinum degustare;
et modo se ipsum, modo daemonem accusabat, quod se
voluptarium reddidisset, et vinum bibere coegisset.

Gregorius quoque quanti referat ad vincendum dia—
bolum affligere animam suam paucis verbis ostendit:
“Afflictio,” inquit, “ electae mentis, omnis diabolicae ten-
tationis peremptorius mucro est.''1 Ratio id docet, quia
Pcenitentiae usus humilitatem continet, humilitas autem
in tentationibus necessaria, cum superbi daemones impug-
nantes una humilitate vincantur; Deinde, quia per poeni-
tentiam placamus nobis Deum, ut in tentationibus ferat
opem. Ideo et B. Antonius dicere solitus est ad discipulos
suos: “Credite mihi, pertimescit Satanas piorum vigilias,
orationes, jejunia, voluntariam paupertatexn.” Danielis
quoque exaudita est oratio, qua affligebat se in conspectu
Domini, “ Ex die primo, quo posuisti cor tuum ad intel—
ligendum ut te affligeres in conspectu Dei tui, exaudita
sunt verba tua.'’2

Neque solum ad impetranda nobis ea quae dixi dona
Poenitentice pie suscepta valent, verum etiam ad eadem,
vel alia proximis impetranda. Nam et David ad impe—
trandam deploratam jam salutem parvuli filii jejunavit,
et ingressus seorsum jacuit super terram.3

Quartus suscipiendae poenitentiae finis, etiam commodus,
colligi potest ex Constitutionibus p. 6. c. 3, ne fervor
spiritus refrigescat, intendatur et incitetur. Excitat enim
poenitentiae creber usus dormitantem animum et semi·
somnem, et experimento jam liquet tantum de spiritus
ardore deperdi, quantum de poenitentIae studio remittitur:
quae res impulit B. nostrum Patrem ut seniores et Professos
moneret, ne poenitentiae usum ita remitterent ut, fervore

1. In 1 Reg. 1. 5. in c. 13. v. 6. ‘2 Dan. [ο.
3 2 Reg. 12.

