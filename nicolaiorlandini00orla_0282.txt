262 De ratione vivendi Socz‘etatzk.

reflectant oportet, ut in posterum quae gerenda sunt sine
errore ac feliciter gerant. Ut de regibus AEgyptiorum
tradit Aristeas, morem illorum Regum fuisse ut ex hora
illa diei, qua responsa reddere coepissent, usque ad
cubandi tempus, singula ipsorum dicta, gesta, facta
quotidie literis mandarentur, ut, cum prioris diei res-
ponsa et acta relegerentur„ si quid minus commode
gestum esset, emendaretur et corrigeretur.1 Quare omnes
homines qui alicui operi praepositi sunt, ipsa duce natura,
cum quid absolverint et ad exitum perduxerint, ad id se
referunt inspicientes si quid in eo corrigendum, tollendum,
mutandum, addendum videatur; et quo acriores suorum
operum censores ac judices fuerint, eo ipsi praestantiores
quotidie in arte et meliores evadunt.

Qua in re similes sunt Deo OptImo, Maximo auctori
naturae‚ qui in creando condendoque mundo cum quod
absolveret ac perficeret, vidisse dicitur quod perfecerat.2
Nam, cum fecisset lucem, vidit lucem quod esset bona
et divisit lucem a tenebris; ct cum fecisset terram,
vidit Deus quod esset bona, et ait: Germinet terra
herbam virentem. Denique vidit Deus cuncta quae
fecerat, et erant valde bona. Quid est enim quod Deus,
cum quod jam fecisset, factum videre voluerit? Num
ut aliquid corrigeret et emendaret, aut ut sua expen-
deret opera ac dijudicaret? Minime id quidem, id enim
non ignorabat; sciebatque, etiam si non videret, bonum
esse quod fecerat, antequam faceret. Cur igitur dicitur
vidisse quod fecerat, nec prius ad aliud opus admovisse
manus, quam praeteritum aspexisset? Nempe quia auctor
naturae incipit ab imperfecto; tum etiam ut nos, qui ad
ejus imaginem ac similitudinem procreati sumus, doceret
quodammodo atque erudiret, ut per rationem et mentem,
qua ei similes sumus, reflecteremus oculos ad opera nostra,
eorum corrigentes errata, quae quidem plurima fere inci-
dunt

¹ De 72. Interp. ad Philoc. Bibl. SS. Par. 2 Gen. 1.

