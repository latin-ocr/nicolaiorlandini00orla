430 De ratione vivendi Socielatz's.

ac famulorum humilitatem se Christi causa demisisse,
memoriae proditum cst. Martinum vero Turonensem
Episcopum suo famulo famulari solitum, et quae servi
dominis, dominum servo obsequia praebuisse non ignora—
mus. Et apud Gregorium1 sanctus abbas Equitius foenum
secat, sacros codices in pelliceis sacculis dextra laevaque
portat. Beatum etiam Dominicum scimus suam in itinere
sarcinulam suis humeris gestare solitum3 neque passum
esse unquam, ut a quoquam sibi pallium ac pera ferretur3
tanta erat humilitate praeditus. Nec vero minore fuit
ejus aequalis Β. Franciscus‚ qui vel in afflicta ac pene
perdita valetudine nunquam sibi a fratribus deserviri
passus est: verum ipse sibi servus ac famulus fuit3 ipse
suis manibus cellulam ac pavimenta verrebat3 ipse sibi
laceras vestes resarciebat et consuebat. Ut mirum jam
videri non debeat, cur noster quoque S. Ignatius haec
humilia munera a quovis obiri in Societate atque exerceri
velit, qui ea modo per occupationes aut per imbecillitatem
obire possit: intellexit enim quantum in iis ad humilitatem
comparandam insit momenti. Ideoque nemmem ab iis
excepit, nisi quem vel nimiarum, ut dixi, occupationum,
vel morbi imbecillasque valetudinis exceperit ipsa necessi-
tas. De hoc etiam Clemens: “Pulchrum est autem,’'
inquit, “etiam aquam per se haurire, et ligna scindere,
quibus sit usurus. Jacob autem pascebat oves Labani.”²
Idemque infra in virtute ponit exercitium a fastu alienum,
ut sibi ipsi calc-:os induere, pedes lavare, :egrotanti assistere
amico, et impotenti atque egenti ministrare, et ea, quae
necessaria sunt apponere. Nam de Christi exemplo, quem
putat Basilius3 assidua corporalium laborum exercitatione
parare sibi victum voluisse, ut nos humilitatis admoneret,
nihil attinet dicere: qui quidem apud Marcum (c. 6> etiam
faber appellatur.

Secunda causa cur prosit etiam animo labor corporis est,
quia valet ad tollendum otium, evitandasque peccatorum

¹ Dial. 4. 2 Gen. 30. ³ De Vit. Solit. c. 9. p. 411.

