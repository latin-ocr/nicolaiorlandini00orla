De C castilate. 3 1 5

gradus religiosae castitatis. Prima est continentia ab actu
carnali, cum proposito continendi negandique consensum
quibusvis pravis motibus. Hunc, ait, infimum esse gradum,
et adhuc in labore pugnae versari, atque in incerto vict01·iae;
solam quippe voluntatem, Divina tamen gratia comite,
quatuor hisce cum hostibus decertare; carnis pruritu,
affectionis appetitu, libidinis irritamentis, daemonum
suggestione3 ita quatuor esse contra duos. Secundus
gradus apud eundem est, cum per corporis macerationem
aliaque pia studia, et affectus ipse purgatur, et caro
spiritui ita subjicitur, ut jam mitius rariusque tentetur.
In hoc gradu, aut nulla jam lucta est, aut admodum levis ;
facili enim negotio libidinis commotio sedatur, et impe-
rando, magis quam reluctando, nisi forte propter negligen-
tiam atque desidiam caro ipsa interdum gravius impugnare
et vires sumere permittatur, ut per quae quis peccaverit,
per eadem puniatur. Hoc tamen loco, B. Doctor observat
morem esse daemonis, cum semel strenue fortiterque victus
est, cedere interdum ad tempus, et ab oppugnatione desis-
tere, dum certandi usum repugnandique dediscamus; eo
sane consilio, ut mox de improviso nos adortus, tanto
certius nec opinantes sternat, quanto imparatiores nos
magisque inermes offenderit. Ut inter homines venit usu,
cum hostis in hostem irruit magisque tum scevit, cum
alter, positis armis abjectoque ferro, securus atque oscitans
conquievit. Cujus rei figuram cernimus Primo Machabaeo-
rum Libro, ubi die Sabbato, nempe in otio ac quiete,
bellum Judae intulit hostis, plurimosque ex Hebraea gente
necavit. Ad hunc igitur gradum quantumvis aliquis ita
pervenerit, ut nulla jam lucta superesse videatur, semper
tamen debet esse paratus ad pugnam, ne securitas eum
sternat. Tertius est gradus ita edomitos atque compressos
habere libidinis motus, ut vix rarissime et tenuissime
sentiantur; talemque ex affectu induisse castitatis
amorem, ut horreat quis ac detestetur, etiam ad nauseam,
omnes carnis motus, imo nec audire queat sermones

