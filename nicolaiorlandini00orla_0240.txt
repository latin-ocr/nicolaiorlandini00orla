220 De ratione vivendi Socz‘etatz's.

Ut igitur recta mentis dicatur intentio, necesse est eam
esse sinceram ac puram seu mundam, hoc est, ut Deum
pure spectemus, nihil admiscentes humani atque terreni3
ut sint actiones nostrae velut holocausta, in quibus victima
integra in honorem divini numinis absumebatur, nihil inde
sibi humana cupiditate usurpante, ut ait Philo Judaeus.1
Hoc autem quam difficile sit, quis non videat? Quis enim
est tam sanctus, tam avulsus a rebus humanis, qui non
aliquando in rebus etiam sanctis ac benefactis 56 ipsum
quaerat, suaeque gloriae serviat. Audi Hieronymum ad-
versus Luciferianos: “Conveniat unusquisque cor suum,
et in omni vita inveniet quam rarum sit fidelem animam
invenire, ut nihil ob gloriae cupiditatem, nihil ob rumus-
culos hominum faciat3 neque enim statim qui jejunat, Deo
jejunat, aut extendens pauperi manum, Deo foenerat.'’
vicina sunt vitia virtutibus, difficile est Deo tantum
judice esse contentum.

Conqueritur de hoc Deus per Malachiam: “Quis est
in vobis, qui claudat ostia, et incendat altare meum
gratuito?”2 Quid levius, quam ostium claudere;
quid facilius, quam thus altaribus adolere? Et tamen
ne haec quidem gratuito, et unius Dei causa, homines
faciunt.

Ratio difficultatis, quia natura nostra, ut significatum
cst supra, ima semper et terrena spectat, cum ipsa sit talis,
altius non erigitur3 ideo iis, quae videntur, delectatur ac,
ducitur, quae vero non videntur, ignorat ac pro nihilo
ducit. Cujus quidem naturae vis tanta est, ut etiam in
viris sanctis 56 prodat interdum. Unus mihi vir sanc-
tissimus Gregorius satis sit testis, cum quid in seipso
experiatur, confiteri non dubitat. Is enim, in extremis
Moralibus suis, divinis plane voluminibus et Spiritus Sancti
afflatu conscriptis, ita humiliter de se loquitur: “Bona
si qua divinitus accipiens dixi, meo videlicet vitio minus
bene me dixisse profiteor. Nam ad me intrinsecus rediens,

³ Lib. de Sacrific. ²¹ Mal. 1.

