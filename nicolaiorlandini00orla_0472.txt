45 2 De ratione vivendi societatis.

epistolis meminit! “In labore,‘’ inquit, “et aerumna, in
vigiliis multis, in fame et siti, in jejuniis multis ;”1 “usque
in hanc horam et esurimus et sitimus, . . et laboramus ope-
rantes manibus nostris:''² et “Non inquieti suimus inter
vos, neque gratis panem manducavimus ab aliquo, sed in
labore et fatigatione nocte et die operantes:”3 et “Ad
ea‚’' inquit, “ quae mihi opus erant, et his qui mecum sunt,
ministraverunt manus istae.”4 Et haec erat castigatio illa,
qua corpus suum castigare se dicit et in servitutem redi-
gere; Graece enim est ὑπωπιάζειν, id est laboribus subigere,
et tanquam pugnis pugilum more contundere ac sugillare.
Ad pugiles quippe alludit Apostolus, qui se pugnis ac
caestibus contundebant. Maluit igitur S. Ignatius ea casti-
gandi corporis genera nominare, qua: et propria Aposto-
lorum, et nostris magis apta rationibus videbantur. Verum-
tamen nec ea quae siluit, ut verberationem, cilicium et
chameuniam removere voluit; quippe etiam frugifera
animis ut salutaria, si moderate et tempestive adhibita
sint, ut a viris sanctis usurpari solita. Quamquam autem
humicubatio seu chameunia noxia valetudini videri potest,
ae proinde nostris vitae rationibus minus apta, tamen ejus
loco uti licet⁴ incommoda cubatione stratique duritie; ut
cum quis vel diurno vestitu linteorum abjecta mollitie, vel
super asseres, vel etiam in sella, aut ibi denique, ubi
occupat, somnum capit. Quod quidem factum a Christo
ejusque discipulis probabile est; tum quia id pauperibus
propter inopiam mollioris strati familiare est, tum quia
pernoctantibus in oratione multo expeditior haec quies-
cendi ratio est, quam in molli lectulo, nudo jacere cor-
pusculo. Ac propterea usurpari etiam a quibusdam
religiosorum familiis animadvertimus, ut quo quis promp-
tior ad surgendum de nocte sit ad confitendum Domino,
vestiti omnes aut semivestiti quiescant, ut in regula
B. Benedicti praescribitur. Non sunt igitur alia casti-
gandi corporis genera, licet ea suis nominibus non indi—

¹ 2. Cor. 11. ἔ 1. Cor. 4. 3 2. Thess. 3. 4 Act. 20.

