De ordinat. qua> ex cujusque prudentia pendet. 493

calore possit. Quod si intemperantia et voracitate, et
hebetetur, et illae obruantur, nulla sperari perpetuitas
salutis potest. Ut recte Clemens putet voraces graeco
nomine dictos asotos, quasi ἀσώτους, scilicet alienos a
salute, cui intemperatis escis pessime consulunt. Sed
obest valetudini intemperantia tribus praecipue modis:

Primo: quia morbos gignit, et vitam minuit. Nam
ex Ecclesiastico1 supra diximus: “In multis escis erit
infirmitas, et aviditas appropinquabit usque ad choleram : ”
aviditas scilicet, qua quis se nimium onerat et ingurgitat,
haec choleram generat, et morborum causas subministrat.
Ex morbis vero saepe mors oritur; ideoque Scriptura
subjicit: “Propter crapulam multi obierunt3 qui autem
abstinens est, adjiciet vitam.'' Verissimumque est, quod
jactatur in vulgis, cruditate plures interire quam ferro.
Neque solum morbos sed etiam proclivitatem ad morbos
saturitas gignit. Clemens in Paedag ε “Victus qui inundat,
et obruit sufficientiam, homini multum officit: animam
quidem segnem et inertem reddit, corpus vero valetu-
dinarium et ad morbos proclive.”

Contra vero temperantia ac parcitas sanum corpus, et
a morbis tuetur immune. Quod sic probat Hieronymusz²
“Qui aegrotat, non aliter recipit sanitatem, nisi tenui cibo
et castigato victu: quibus ergo cibis recipitur sanitas, his
et conservari potest.’' Hoc est igitur primum intemperan-
tiae malum.

Secundum vero est, quod dolores frequenter inurit, et
corpus torquet, ut in iis planum est, qui vel podagra vel
calculo vel aliquo hujusmodi dolore vexantur. “Cum
satiatus fuerit, arctabitur, aestuabit, et omnis dolor irruet
super eum.''3 Crebro autem vehementiores capitis dolores
creat3 atque hinc crapulam dictam existimat Clemens,
quasi κραιπάλην, quod caput vibret et exagitet.

Tertio, somnos aufert: “Somnus sanitatis in homine
parco; dormiet usque mane, et anima ipsius cum ipso

¹ C. 37. 2 L. 2. contra Jovin. ³ Job 20.

