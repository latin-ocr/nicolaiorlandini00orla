Patientia exemplo S. seb assumenda. 571

perat, quae corporis esset operimentum, hanc diabolus
putida et intoleranda lue usquequaque concerpsit.'' Quare
cum Job totus, quantus erat, ulcus esset, quali tandem
veste amiciri poterat, quae non pariter cum pelle putres-
ceret? Tanta enim sanies erat, ut liquefaceret glebas terrae 3
ut dicit ipse, c. 7. juxta editionem Septuaginta. Illud
enim: “Et sordibus pulveris cutis mea aruit, et contracta
est‚'’ verterunt illi; “Liquefacio glebas terrae de sanie
radens.’'

Eademque de causa alligari vulnera ejus, quae perpetua
sanie fluebant, nequaquam poterant: unum enim erat
per totum corpus pertinens vulnus, unum et idem ulcus.
Quibus igitur fasciis alligaretur, quae perpetuo putrefactae
marcore essent identidem commutandae? quae non unum
aut alterum membrum, sed simul omnia, et universum
corpus devincirent? quae autem medicamenta, nisi testa,
idest terra cocta, atque igne durata, qua saniem ipsam
radebat?

Lectulus porro qualis fuit? certe non aliud, nisi ster-
quilinium. Sic enim ait Scriptura: “Saniem radebat
sedens in sterquilinio.’' De qua sessione Chrysostomus:
“Nova nec audita sessio illa fuit: nemo enim est adhuc
inventus, qui inopia coactus in stercore domicilium perinde
habuerit semper sub dio, ut ille habuit.'’ Idemque supra
in haec ipsa Scripturae verba sic ait: “Sed cur in ster-
quilinio sedebat? ut, quae e corpore decidebant, arenae
contegerentur acervo.'’ Et hom. 9. ad populum Antioche-
num: ‘¹ Hunc igitur athletam vestris animis informate, illud-
que sordium domicilium ante oculos ponite, atque eum
in mediis stercoribus residentem intuemini.’' Talis igitur
erat cultus corporis, talis aegroti vestitus. Victum videamus.

DE VICTU.

Is tribus item rebus circumscribi potest: fame, mensa,
ministris. Fames illa quidem erat ingens: sed quo haec
major et intolerabilior, eo tormentum acerbius, non posse

