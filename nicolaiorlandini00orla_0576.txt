556 De ratione vivendi Socz'etatz's.

deferri obsequium debeat. Et ideo oportet eos, qui prae-
sunt, curam gerere, ut ne ii, quibus ministratur, tales sint
qui carni indulgeant et ventri, sed potius in amorem Dei
et Christi ejus probabiles inveniantur, et per patientiam
suam ac vitae meritum fratrum mereantur obsequia, ut
habeantur ad gloriam Christi et opprobrium zabuli, sicut
fuit et S. Job.”l Eandem requirit in aegris aedificationem
B. Benedictus, cum ita scribit: “Sed et ipsi infirmi con-
siderent in honorem Dei sibi serviri, et non superfluitate
sua contristent fratres suos servientes sibi.”2

Tertio conditio est, ut haec aedificatio tanta sit, ut eam
aeger ferendi morbi alacritate testetur. Tanto enim gaudio
vim morbi suscipi Constitutiones volunt, ac si de manu
Domini donum aliquod susciperetur. Quod item viros
sanctos fecisse legimus, ut B. Myrogenem‚ cum aqua inter—
cute laboraret, qui Patribus anachoretis se convisentibus
dictitabat: “Orate pro me, fratres, ne interior homo
hydropicus fiat: ego enim ut in hac infirmitate diutius
durem, Deum oro.''

Et S. Barnabam Anachoretam‚ qui festucam arundi-
neam pedi infixam non modo sibi detrahi, sed ne videri
quidem a medicis curationis gratia passus est, ut alibi
diximus; cumque pes in dies putresceret, illud habebat
semper in ore: “Quo magis homo vexatur exterior, eo
magis viget interior.”

Servulo etiam, de quo supra diximus, scribit Gregorius,
semper curae fuisse, ut in morbi doloribus gratias ageret.
Quod faciendum etiam praecipit Augustinus in Psalm. 31 ε
“Bene tibi est in saeculo, benedicatur Deus, qui conso-
latur; affligeris in saeculo, benedicatur Deus, qui emendat et
probat.’'

Et in coelo vidit quidam sanctus Pater, ut vitis Patrum
legitur, quatuor hominum genera ordinibus distincta qua-
ternis, quorum primus eorum erat, qui in ipsis morborum
cruciatibus Deo gratias agerent tanquam pro collato sibi

¹ C. 30. ² Reg. c. 36.

