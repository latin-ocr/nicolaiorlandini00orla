692 De ratione vivendi Socz'etatz's

remque Dei procul abigere. Communis autem garrulitatis
clausulam ait esse Plutarchus: “Cave ne cui dixeris.''
Quare hoc quoque, nobis signum loquacitatis erit, si ex—
tremum sermonem hac clausula concludamus. Cicero quo-
que, Ι. Offi: “ Sit igitur hic sermo,'' inquit, “in quo Socratici
maxime excellunt, levis minimeque pertinax. Nec vero
tanquam in possessionem suam venerit, excludat alios;
sed cum reliquis in rebus, tum in sermone communi vicis-
situdine nonnunquam utendum putet.''

Bonaventura, Spec. Disc. p. 3. c. 3 z ‘⁴ Stultorum hoc est,
quod nec linguae parcere, nec sociis deferre noverunt.” Et
Clemens, l. 2. Paedag. c. 7. prolixo sermone vetat unquam uti.
Ex proprietatibus igitur garrulorum eorumque mercede,
et garrulitatis indicio atque nota satis intelligere possumus,
vitium hoc quantopere sit vitandum.

60. Alienus est etiam ab optime educato, prudentique
viro mos loquendi curn gestu scilicet nimio, aut immoderato.
Quod vitium cursim perstrinximus, cum de moderandis
manibus ageremus.

Bonaventura‚ Spec. Disc. p. 3. c. 2 ; “ Modestiam debet
habere gestus loquentis, ut nec inornate, nec turbulenter
inter loquendum membra moveat, nec oculorum nutibus,
nec labiorum contractione.'’ Sumpsit ex Ugone.

Ugo enim de S. Victore, cum alibi, unde Bonaventura
sumpsit, tum tract. Nov c. 12: “Alii,” inquit, “loquentes
digitum extendunt, supercilia erigunt, aut oculos rotantes,
aut profunda ponderatione defigentes, cujusdam intrinsecus
magnificentiae conatus ostendunt.’'

Ad immoderationem vero gestus pertinet inspuere in
os alterius, dum propius ad collocutorem os tuum admoves,
aut aperis.

Bonaventura, Spec. Disc. p. 3. c. 3: “Vetat,'' inquit,
“ loquentem gestus modestia, nc ejus cui loquitur, vultui
nimis instet, ne inhonestate quadam in ejus faciem halitus
aspiratione insufflet, aut halitu ipso post vinum potatum
maxime narium sensum offendat.’' S. Isaac Syr. c. 45:

