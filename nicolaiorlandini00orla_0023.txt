De Necessitate C onslz‘lutz'onum. 3

“Confidens,” inquit, “hoc ipsum, quia qui coepit in nobis
opus bonum, perficiet usque in diem Christi Jesu.'' Simil-
limus Constitutioni nostrae locus.

Secundum, quod ad conservationem et incrementum
Societatis valet, est leX amoris et charitatis, qua unusquis—
que privatus ad virtutem sanctitatemque progredi debet,
unde oritur bonum totius Societatis. Hanc autem amoris
legem plus ad id valere significat noster Pater, quam
quaslibet constitutiones et regulas ; idque tribus de causis.

10, Quia lex amoris lex est Spiritus Sancti: quia
ut dicit Paulus,1 “non dedit nobis Deus spiritum timoris,
sed virtutis et dilectionis ;'' et ideo dicitur in Constitutione
“quam Sanctus Spiritus scribere,” etc„ constitutiones autem
sunt leges hominum. Quis autem nesciat legem Dei
ejusque Sancti Spiritus plus valere quam leges humanas?
“Beatus homo‚'' David inquit,‘2 “quem tu erudieris, Domine,
et de lege tua docueris eum.” Opponit igitur primo noster
Pater legem Sanctus Spiritus constitutionibus, quae sunt
leges humanae.

20, Quia lex amoris lex est interna ; constitutiones autem
externae3 at plus virium habet ad agendum id quod
interius est, quam quod est adventitium et externum.
Quare quanto praestant inanimis animata, tanto praestat
lex amoris interna externis constitutionibus et statutis : ut
enim quae praedita sunt anima principium motus in se
ipsis habent et ex sese moventur, inanima vero alieno
motu cientur: sic qui lege ducuntur amoris sponte sua
moventur ad bonum3 qui lege humana, vi potius et metu
quodam; ideoque lex humana lex est timoris, divina
autem amoris; et quoniam justus amore potius quam
timore ducitur, idcirco justo dicitur3 non esse lex posita,
quia quod impii atque injusti timore legis inviti faciunt,
id justus sponte Deique amore facit. Opponitur igitur
secundo in hac Constitutione lex interna constitutionibus

externis.

¹ 2 Tim. 1. 2 Ps. 93. 3 1 Tim. 1. Ro. 7.
B 2

