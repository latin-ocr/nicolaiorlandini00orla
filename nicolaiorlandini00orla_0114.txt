94 De ratione vivendi Socz'etalz‘s.

corporis vexationes, ut expeditissimas ad interiorem
hominem vias, approbant ac suadent3 ut suo loco demon-
strabimus. Tollitur igitur hujus Constitutionis verbis
primus error eorum qui poenitentias malunt expectare,
quam poscere. Cur autem ultro potius deposcendae‚ quam
expectandae videantur, quinque possunt afferri rationes.

Prima Ratio est, ex 3. part. Const. “ut haec cura
indicium sit illius, quam de suo profectu spirituali in via
Dei quisque habet ;'’ non quod hic debeat esse suscipiendae
petendaeque poenitentiae finis, sed ut ex ipsa susceptae
poenae alacritate hoc consequatur indicium. quue adamant
Superiores et optant, ut qui, quales simus, et quemad-
modum in spiritu proficiamus intelligere, nisi aliqua
ejusmodi demus indicia, non satis possunt. Postulatas
autem et ultro susceptas poenitentias indicium esse nostri
profectus, et ejus quam in divino famulatu gerimus curae,
vel ex eo planum fieri potest, quod spiritum vigere
declarant et sensui suique ipsius amori dominari, quippe
his pcenitentiae adversari maxime solent. Et quo quis
magis in spiritu proficit, eo se magis poenitentiae studio
dedit. Id quod cerni licet in sanctis hominibus, qui in
suscipiendis sua voluntate poenis nimii plerumque fuerunt.
Apparet etiam in nobis ipsis, qui cum pusillum spiritus
ardorisque suscepimus, ad omnem continuo poenam
laboremque corporis exardescimus. Spiritus videlicet
agit nos, et qui spiritu aguntur cum sensibus bellum
gerunt. Atque hac de causa Christus in baptismate,l
postquam Spiritus Sanctus specie columbae supra verti-
cem ejus descendit, ductus Spiritu dicitur in desertum,
ibique diebus quadraginta nihil gustasse, et, ut ait Marcus,
“Spiritus statim expulit eum in desertum,” quoniam pro-
prium est Spiritus Sancti carnis facta mortificare, et hoc
corpus atterere, sibique subjicere.

Secunda ratio est, quia electorum proprium est sancto-
rumque virorum poenas sibi ultro deposcere, nec expectare

¹ Luc. 43 Matth. 4; Marc. 1.

