400 De ratione vivendi Societaz‘z‘s.

si rem tam exiguam, ut est corpus suum adaugere
majusque facere nemo potest, quamvis ea de re magno-
pere sit sollicitus, cur de victu vitaeque conservatione, quae
pluris est, in Deique item potestate sita est, velit esse
sollicitus? Ut enim corporis actio, ita et nutritio ac
conservatio, ex Divina providentia pendet. Quare Basilius:
De vita solitaria, vult tantum nos tribuere Divinae curae ac
prudentiae, ut ne orandus quidem nobis sit Deus valetu-
dinis causa. “Nam ipse te finxit‚” inquit, “et curam
habet salutis tuae, et novit quid cuique conducat, sive
sanitate, sive infirmitate opus sit. Longius fortasse
dicendo progressus est, sed nimirum admonere nos voluit
tantam esse Deo curam de suis famulis, ut non necesse
habeat ei preces pro salute corporis adhibere, tametsi
laudabiliter id queant facere.'’

Porro ad Divinam providentiam tria potissimum spec-
tant, quae quantum in nobis est, dum de nobis ipsi solliciti
sumus, plane evertimus atque destruimus. Primum est
potestas; quisquis enim alienis necessitatibus consulere
debet is potestatem habeat necesse est, si enim non
possit, nunquam consulet. Deinde voluntas, quae si
absit, licet potestas adsit, ne tum quidem consulet.
Tertium est scientia necessitatum, ut non ignoret qua:
providenda ac prospicienda sint3 nam si haec desit,
quamvis et potestas et voluntas consulendi non desint,
nulla poterit esse providentIa. Quae tria attributa dum
in Divina providentia non, agnoscimus, magnam illi
injuriam facimus; nam aut de potestate, aut de volun-
tate, aut de sapientia dubitamus, cum ex nostra cura
malumus quarn ex ejus providentia pendere. Ideo
Christus apud Matthaeum‚ dum sollicitudinem ponendam
monet, quo facilius Divinae providentiae ratio constet, tria
illa meminit. De potestate enim sic ait: “Nonne anima
plus est quam esca, et corpus plus quam vestimentum?’'
Quasi dicat, si Deus animam dedit, quae plus est,
profecto dabit et escam ad eam in corpore sustentandam ς

