[4 De Consliluc‘z'onum Observatione.

inter homines, id quodammodo redundat vel in laudem
Dei vel in contemptum.''1 Propterea igitur Constitutionum
observationi acriter exacteque studendum est, ne nostro
externi offendantur exemplo.

ξ 1ΙΙ.-Ι)Ε CONSTIT'UTIONUM AUCTORITATE.

Sed de utilitate satis. Restat auctoritas, quae ex
secunda et tertia ratione colligitur. Ex secunda quidem,
dum Constitutio dicit, Christi Domini nostri Vicarium ita
statuisse ut Constitutiones et leges perscriberentur; ex
quo efficitur Constitutiones ut a Christo profectas, cujus
vices Summus Pontifex in terris gerit, maximae esse
auctoritatis et ponderis. Et quidem de Franciscanae
familiae legibus id ipse Christus per visum B. Francisco,
cum ille ad eas conscribendas in montem quemdam
secessisset, ostendit. Nam cum ea quibusdam videretur
esse severior pauloque durior, ex occulto missa vox est
hujuscemodi, eaque non semel, sed iterum ac tertio,
“Francisce, nihil tuum in hac regula, tota mea est; eam
ego totam ad literam servari vo10.'’2 quue Franciscus
ipse Summo Pontifici Honorio omni asseveratione confir-
mavit, testatus nihil in ea fuisse de suo, sed omnia ut
scripta erant, a Christo tradita atque dictata. Quod
ipsum de aliis religiosorum institutis ac regulis existimare
aequum est, tum quod earum conditores multa precatione,
cura ac meditatione, ut de Patre nostro Ignatio accepimus¹
eas scripserunt; tum quod nisi eae a Christi Vicario
confirmentur ac sanciantur, nullam auctoritatem prorsus
obtinent. Constitutiones autem nostrae primo ipsius Christi
Vicarii jussu atque nutu przescriptae sunt, ut haec ipsa
Constitutio significat; eaedemque deinceps aliorum Sum-
morum Pontificum auctoritate firmatae atque approbatae,
ut jam minime dubium cuiquam esse possit, quin eae a
Deo traditae profectaeque sint. Quanquam enim leges

¹ De inform. novit. par. 1, c. 38. ²* Bonavent. in vit. e. s.

