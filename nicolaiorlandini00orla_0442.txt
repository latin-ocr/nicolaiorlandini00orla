422 De ratione vivendi Socz'etatz's.

Maria optimam partem elegit.'' Haec Marthae turbatio,
satagentis circa frequens ministerium, spiritum obruebat
ne, sororis exemplo, contemplationi sanctae vacaret ; ideo-
jure illi praeponitur soror, quae Christi contemplationi
consuetudinique tota erat addicta.

Hoc laboris incommodum spiritum obruentis saepe
oritur ex necessitate, saepe etiam ex delectatione. Nam<
et operis absolvendi necessitas cogit interdum quempiam
laborare plus aequo, praesertim si non sint socii qui adju-
vent. Et delectatio quae inest in labore animum detinet„
facitque ut qui in corporis labore versatur, laborem
ipsum non admodum sentiat3 sed in eo diutius quam
par est occupetur, interimque suis spiritus studiis
defraudetur. Operis autern laborem praesertim modera-
tum delectationem habere, praesertim cum perdiscendi
operis difficultas superata est, et assuevit jam animus,
docet in opificibus usus ipse, qui in iis quas tenent artes
jucundissime se exercent, surguntque ad opus suum
antelucanis horis, totumque in eo diem sine magna
admodum intermissione consumunt; quod quidem sublata
delectatione non facerent. Necessitati igitur absolvendi
operis ac laboris prospectum est, tum a moderatoribus
adjungendis sociis qui adjuvent, ferantque laboris partem;
tum etiam a Constitutionibus‚ quae jubent a prandio, cum
a labore cessandum est, si quid necessitas postulet, id
quanta fieri potest charitate metiendum ac moderandum.¹
Ergo delectationi temperare, ne plus operis suscipiatur
quam par est, ad subditos videlicet spectat. Et in hoc
Constitutionis regulaeque hujus praeceptum situm est,
cum expedire negat tanto corporis labore premi, ut
spiritus obruatur. Altera ratio est, quia nimio labore
et corpus, et animus defatigatur, ut non possit quispiam,.
etiamsi otium superesset, idoneus esse piis muneribus
obeundis. Quid enim oret, aut quam strenue precetur
is qui totum diem laboribus se contrivit? Non hic ad,

11³. 3.c. 2.§4.l. D.

