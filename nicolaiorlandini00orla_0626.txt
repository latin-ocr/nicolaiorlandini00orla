606 De ratione vivendi Socz'etatzk.

si contingat‚'’ inquit, “alloqui cum adolescentibus aetate,
et aspectus venustate florentibus, custodi oculos tuos, ne
concupiscentia mentem tuam conturbet.’‘ Et Augustinus,1
“Oculi vestri,’' inquit, “et si jaciuntur in aliquam foemi-
narum, figantur in nullam.'’ Et Epist. 109. ad Monachos:
“Oculi nostri etsi jaciuntur in aliquem, figantur in nemi-
nem,'' to. 2.

DE DEJICIENDIS IN TERRAM OCULIS.

Duo hic disputanda videntur: Primum, cur religiosos
deceat oculos habere demissos. Secundum, quibus prae-
cipue locis continendi sint oculi ne vagentur.

QUOAD PRIMUM : Sex potissimum de causis demittendi
sunt oculi. Primo, causa modestiae, ut dictum est: quia
maxime vis modestiae in oculis cernitur, et ut quisque
novit maxime continere oculos ne vagentur, ita modes-
tissimus judicatur. Contra vero, licet in caeteris motibus
corporis modum teneat, oculos tamen moderari non novit,
continuo hac carere laude existimatur: tanta vis est in
oculis. Ratio hujus est3 quia cum oculus obtineat ex
omnibus sensibus principatum, immo pulchritudine omnes
partes corporis longe superet3 sicut si quid habeat vitii,
maxime in eo cernitur, ita si qua sit in eo virtus, luculenter
apparet: nam ct virtus et vitium in nobilissimis partibus
multo magis, quarn in obscuris animadvertitur. Propterea
Christus, Matth. 6: “Si oculus tuus fuerit simplex, totum
corpus tuum lucidum erit; si autem nequam fuerit,
totum corpus tuum tenebrosum erit:'’ quia denominatIO
totius corporis pendet ab oculo, ut nobilissimo totius
corporis membro; propterea dicitur homo totus, caecus,
non habens oculos caecos. Sic in re nostra ab oculorum
modestia caecus homo modestissimus appellatur.

Secundo, custodiae causa. Quia nullus sensus ita
noxius est animae et periculosus, nisi custodiatur, ut visus.

³ In Reg. 3. to. 1.

