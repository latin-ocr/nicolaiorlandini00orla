In Regulas flsodestz'ae. 597

magnopere laborasse.” Et de eodem Malachia Bernardus :
“Risus autem indicans charitatis, aut provocans; rarus
tamen et ipse. Equidem interdum eductus, excussus
nunquam, qui ita nuntiaret cordis laetitiam, ut ori gratiam
non minueret, sed augeret.’' De nostri Ignatii maturitate
nihil attinet dicere: testis est ejus vita, quam quotidie
terimus. Sed ad hanc obtinendam, sicut ad omnem modes-
tiam, valet plurimum tum sanctorum virorum exemplum,
tum perennis timor divini conspectus, ut et Jam diximus,
et dicemus.

4¹1¹. Exigunt denique tales gestus motusque corporis
leges nostrae, ut apud omnes aedificationem pariant; quod
est aliquid plus, quam id quod dixit Augustinus, ut nullius
offendat aspectum. Potest enim motus aliquis externus
nullius oculos offendere, et tamen non aedificare, et ad
pietatem permovere. At regulae nostrae tales exigunt
motus, ut etiam aedificent, et ad pietatem permoveant.
Ut de perfectis hominibus dicit Hieronymus ad Rusticum
monachum. Quorum habitus, sermo, vultus, incessus,
doctrina virtutum est. Hoc est igitur proximos aedificare‚
virtutem eos ex nostris motibus edocere. Sunt autem
omnino quinque genera motuum (si ea etiarn quae paulo
supra attigimus enumeremus) quae aedificandi vim habent.
Primum genus est eorum motuum atque gestuum, qui sine
arctiore quodam custodiae fraeno ac disciplina effici non
possunt; ut est, oculos continere, ne vagentur impune,
caput regere, ne huc illuc moveatur et agitetur, et id genus
alia. Patet hoc in sacris, ubi si sacerdos libere vagari
oculos sinat, caputque temere convertat, apud populum
graviter offendit. Contra vero, si demissos habeat, modes-
tosque gerat vultus, admirationi est universis. Ratio hujus
est: quia hi motus indicant animum se fraenantem, et
disciplinae subjectum, quod ad Temperantiae virtutem
refertur. Virtus autem admirationi et honori est omnibus.
Propterea Bernardus cum Beatum Malachiam laudat ab

oculorum continentia, haee addidit: “Nempe quod non

