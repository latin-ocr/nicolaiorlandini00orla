698 De ratione vivendi Socz‘etatzk.

jactantia; de qua sic Bonaventura, de Infor. Nov. p. 1. c. 25:
“Jactantiam,’' inquit, “quam diligentissime cave, ‘et nun-
quam des alicui intelligere quod aliquid sit in te commen-
dabile: vix nam potest esse in te aliquid laudabile, quin
etiam aliqui intelligant; et si tu taces, et abscondis, plus
placebis; sin autern probes, et commendes irrideberis, et
vilesces; et unde prius aedificabantur, inde postea despicient
te.” Simile est illud Ciceronis, 1. Off.: “Deforme est
de se ipso praedicare; falsa praesertim, et cum irrisione
audientium imitari militem gloriosum.‘'

Idem Bonaventura, Spec. Disc. p. 3. c. 3: “Debent
etiam,” inquit, “pure loqui, ut eorum verbis nec jactantiae,
nec malitiae alicujus, aut vanitatis admistio valeat inveniri t
nunquam de scientia, vel de seculi statu se jactent.”

Solet enim cenodoxia stimulare tirones, ut observat
Cassiodorus, l. 11. Instit. 13. de Spiritu Cenodoxiae. Vel
quod parentes divites ac nobiles habent, vel quod militiam,
honoresque contempserunt, interdum etiam dignitates,
et opes, quae forte ne apprehendi quidem aliquando
potuissent; persuadet quempiam “perfacile fuisse adep-
turum, si perseverasset in seculo: vana spe, et de incertis
inflans eum.” Quod autem quisque sentit, id facile
eloquitur : conceptum enim sermonem continere quis
potest ?

Alii de patria, aut suis majoribus, alii de magistratibus
paternis, alii de arte ac professione loquuntur 3 quae omnia
materiam propriae laudis abunde praebent. Quanquam
prudentiores non ita aperte in suas ipsi laudes erumpunt,
pudor enim impedit 3 obscure certe ea colligunt in sermone,
unde laus, et gloria ad ipsos redeat. Eccli. 10: “Noli
extollere te in faciendo opere tuo;” et alibi, “Laudet te
os alienum.’'

Quare hic audiendus est Climacus, Grad. 21. ; Ut ne
utilitatis quidem alienae gratia se quisque dilaudet: “Cave‚''
inquit, “ ne proditori obtempereS‚ cum te quasi pro audien-
tium utilitate virtutes propalare suggerit. Quid enim

