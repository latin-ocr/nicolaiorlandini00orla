De Examina 2 7 5

sunt, sive animam, sive corpus attingant. Sed spiritualium
maxime habenda cuique ratio est, pro suo munere ac
professione: ut concionator, si quos suis concionibus ad
Deum adjunxit; doctor, si quae Dei sunt docuit cum
audientium tum approbatione, tum fructu; et qui a
confessionibus est, si quam plurimis aures dedit magno
eorum bono. Novitius, si ex animi sententia matutina
³illi processit oratio, si victoriam de vitio aliquo reportavit,
si iram vicit, patientiam in rebus asperis tenuit, gulae
voluptatem superavit, et id genus alias cupiditates fregit.
Beneficia quippe Dei sunt haec omnia, et Deo accepta
referenda. Quanquam verisimile est P. Ignatium, qui omnem
temporum definitionem sustulit, nec limitavit hanc grati—
arum actionem, non modo ad unius diei beneficia eam
referre voluisse, verum etiam ad universa ; praesertim quia,
ut priore responsione diximus, non modo praesentium
verum etiam praeteritorum temporum beneficia magnam
vim habent, ad arguendum ingratum animum nostrum,
-qui post tot beneficia, Deum tamen non dubitaret offen-
dere. “Super his omnibus benedicito Dominum, qui fecit
te, et inebriantem te ab omnibus bonis suis.’''1 Nota
Creationis tantum meminit, cum dicit : “ Qui fecit te‚’‘ non
aliorum nominatim, quia ad illam reliqua consequuntur3
ac propterea subdidit: “et inebriantem te ab omnibus bonis
suis ; ” bona enim omnia curn dicat, nullum bonum excipit.
Praecipua autem beneficia, ut vocationis ad Religionem,
Redemptionis, Creationis, et id genus alia, recolenda in
primis sunt. Quorum beneficiorum recordatio amorem
haud dubie in Deum excitat, amor autem studium et
diligentiam repellendi a nobis quidquid oculos Divinae
illius Majestatis offendit; in quo vera contritionis ratio
posita est, nec enim ulla est sine amore contritio, et
dolor ipse, qui Dei laesi gratia suscipitur, verae ac sincerae
charitatis est foetus.

In secundo vero Examinis membro, tria dubitationem

¹ Ecel. 32. '
S 2

