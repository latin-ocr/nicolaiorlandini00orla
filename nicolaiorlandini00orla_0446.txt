426 · De ratione vivendi Socz'etatz's.

libris se ipsi conficiunt; testis est in his pallor et macies,
in illis bonus color atque habitus totius oris. Haec est
causa cur fratres nostri coadjutores, qui in opere manuum
laboreque versantur, raro in morbum incidant et rectius
valeant; cum contra qui in literarum studiis accurate
versantur, imbecilla plerumque valetudine infirmisque
viribus reperiantur. Ideo Fulgentius in verba: “Panem
otiosa non comedit,”1 laborem appellat “ morborum fugam,
et dormientis naturae stimulum.‘' Bernardus autem, quod
nos in nostris fratribus coadjutoribus ostendimus, id ipse
ostendit in rusticis: “Rusticus,'' inquit, “duros habet nervos,
fortes lacertos, exercitatio hoc facit; sine eum torpere,
mollescit. Voluntas facit usum, usus exercitium, exercitium
vires in omni labore subministrat.''²

Propterea etiam Clemens Alexandrinus ad tutandam
valetudinem gymnasium in viris feminisque probat, ut
etiam ligonem viris concedere non versatur.3 Et Basilius
fuse probat ex Scripturis Sacris et lege naturae, et ex
actis Sanctorum et consuetudine Salvatoris nostri
melius esse et utiIIus consolidare corpus laboribus, quam
negligere, et illud potius efficax reddere operando, quam
sponte otiosum et ignavum deserere.4

Secundo, prodest corpori labor, iis praesertim qui litera-
rum studiis, aut etiam pietatis, multam operam dant ; quia
vicissitudo ipsa commutatae operae minuit molestiam et
intentionem eorum munerum quae mente exercentur,
quorum assiduitas, si nulla fiat intercapedo, valetudinem
tandem frangit atque debilitat, ideoque jubet Constitutio
exercitia mentalia externis laboribus interrumpi, ut mox
dicemus.

Tertio, quia labor moderatus delectationem habet, ut
supra diximus. Delectatio autem animum et corpus reficit,
cum animum ipsum ad horam detineat, ut ait Bernardus,
ex quo valetudo juvatur. Non potest autem natura nostra

¹ Prov. 31. 27. 2 Ad Frat. de Mont. Dei. ³ Paedag. 1. 3. c. 10.
⁴ De Vita. Sol. Const. Mon. c. 5.

