De Eram in e. 2 9 1

recognita sit. Itaque quid superest postea temporis
reliquis duabus examinis partibus? Saepe enim ante
nos finis apprimit, quam cogitata aut dicta singula per-
cursa sint.

Respondeo primum, triplici ordine juvari memoriam,
primus enim ordo est non modo temporis et horarum, sed
*etiam personarum quibuscum egimus, locorum ubi quid
regimus, munerum in quibus versati sumus, quem quidem
ordinem tradidit nobis supra P. Ignafius, cum de ante·
actae vitae discussione przeciperet, et ideo hic, ut brevitati
consuleret, praetermisit. Alter ordo esse potest si dicta,
facta, et cogitata nostra perpendantur, ut vel ad Deum,
vel ad proximos, vel ad nos ipsos spectant; nam, cum in
iis delinquimus, aliquem profecto ex his offendimus.
Tertius ordo earum rerum esse potest, in quas solemus
plerumque labi, easque oportet non dissimulanter inspicere,
nam in eadem fere solemus incidere.

Respondeo secundo, ea in quibus delinquimus solere
plerumque angorem quendam conscientiae morsumque
relinquere, qui quidem memoriam postea nobis excitat ad-
missae noxae cum examinis tempore noxas ipsas· investiga—
mus. Si qua: tamen aliae praetereant, ubi satis studii in nobis
»scrutandis collocatum est, venia digni sumus; nec necesse
habemus omnia vel minutissima tam sollicite perscrutari,
:ut in memoriam redigantur. Sed quae alicujus momenti
fuerint, ea nos plerumque non latent, tum quia per se
statim apparent, tum quia, ut diximus, memoriam vulneris
reliquerunt. Atque hinc etiam intelligimus id temporis,
quod conscientiis discutiendis quotidie datur, satis superque
videri, quia ex cogitatis, dictis, et factis quae vitiosa fuerint,
ea statim apparent, nec longa admodum disquisitione
egent ut patefiant.

Respondeo tertio, ad utrumque incommodum recte
consuli tum cujusque memoriae, tum necessitati temporis,
gemino cujusque diei examine, semel enim atque iterum

in die certum sibi spatium sumere ad suas recognoscendas
T 2

