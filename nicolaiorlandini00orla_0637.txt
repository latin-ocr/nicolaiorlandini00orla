In Regulas M odestz'oe. 6 1 7

dens in faciem suam orat, aut intentis in coelum oculis,
non vagis.

Tertio, aedificationis gratia: praesertim cum publice
oramus, ut in sacrificio Missae coram multitudine. Nam si
ubique modestiam commendat hominis oculorum demissio,
certe in publicis precationibus mirifice commendabit.
Contra vero, si ubique offendit oculus curiosus et vagus,
quanto magis in publicis precationibus, ubi omnis adhi-
benda est reverentia, atque modestia? Propterea B.
Vincentius, Tract. Vit. Spir. c. 8: “Non circunferas,”
Inquit, “oculos hinc inde, nec aliquem videas quid faciat,
vel quomodo se habeat, sed oculis in terram demissis, vel
sursum erectis, vel clausis, vel ad libitum stes.'‘ Loquitur
autem de orationis ternpore.

In Missa autem plane non licet oculum flectere, si
exemplo atque aedificationi proximis esse volumus.

Bonaventura‚ Spec. Dis. par. 4. c. 3: “Reprehensibile
est ibi vagis oculis circumspicere, aut collocutionibus, dum
Missae officium celebratur, intendere.'’

Inter vescendum tribus de causis dejiciendi sunt oculi:
primum, quia vagus in mensa oculus index est gulae3
secundo, quia index est solutioris animi, tertio, quia
impudentiae signum est.

Inter vescendum enim oculorum modestia a religiosis
exigitur, ut haec moderatio ac continentia moderationem
ac continentiam ciborum indicet; modo tamen caput non
admodum inclinetur, ne totus in edendo quis occupatus
videatur. Circumspiciens autem inter epulas oculus haud
dubie index est gulae: cum scilicet ad aliorum patinas ac
lances adjicitur. Propterea Hieronymus1 appellat avidos
oculos, qui in mensa vagantur. Et Clemens Alexandrinus
in Paedag. praecipit custodiendum esse inter epulas im-
mobilem faciei decorem, nec se huc illucque versantem.

Secundo, solutioris animi signum est: quia ne tum
quidem, curn est in reficiendo corpore occupatus, ab

¹ In Reg. Monaehorum, 1. 2. c. 1.

