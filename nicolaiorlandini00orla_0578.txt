5 58 De ratione vivendi Socz'elcztz's.

tentatio quam pacata vita tum melior tum utilior? quan-
toque illos, qui in pulvere acieque versantur, clariores
fortioresque efficiat?”l Et mox de Satana, qui pessimo
illum percussit ulcere, “ Postquam,” inquit, “latera undique
perfodit, ipse quidem nullum qusestum, nullumve lucrum
fecit: nec enim thesaurum obrutum praedari potuit; nobis
vero illum in clariore luce collocavit ; fecitque ut nobis ex
ea laterum effossione esset in viri interiora prospectus,
illiusque opes universos cerneremus.'’ Quae quidem pluribus
in Olympiodoro prosequitur.

Sed objicies: non omnes ex tentatione proventum;
multi enim, cum morbo tentantur, tentationi succumbunt,
minimeque se patientes et constantes ostendunt. Et
Climachus‘2 de Discretione docet, nonnullos ex iis qui
morbo affecti sunt, blasphemiae, alios acediae, perpetuique
moeroris, quosdam gastrimargia? ac fornicationis spiritu
perurgeri. Imo B. Greg01·iuS‚ cum ad Episcopum Mari—
anum scribit, ejus apud Deum preces implorat, ut percus-
sionis sure erga se flagella propitius mitiget, et patientiam
tolerandi concedat: “Ne nimio‚'' inquit, “quod absit,
taedio in impatientiam cor erumpat, et quze curari per
plagam poterat culpa, crescat ex murmu1·e.'' Quod si hoc
tantus vir, quid facient imbecilles necdum usquequaque
perfecti!

Accedit quod Satanas, nostrae nactus imbecillitatis
occasionem, ut supra diximus, audacius id temporis nos
oppugnat. Przeterea videmus aliquos, cum ex morbo
convaluerint, evasisse deteriores, molliores, et in suum
corpus indulgentiores3 eosdemque cibis aegrotantium
delicatioribus assuetos respuere mox communes, et quaerere
lautiores: nonnullos etiam metu novi morbi ab usitatis
poenitentice studiis caeterisque pietatis exercitationibus
revocari, et suis corporibus parcere. Quomodo igitur
donum Dei est ipsa morbi tentatio?

Respondeo, nostro id fieri vitio, ne fructum ex tenta·

¹ Hom. 9. ad Pop. Ant. et in Cat. Gr, 2 Gr. 26.

