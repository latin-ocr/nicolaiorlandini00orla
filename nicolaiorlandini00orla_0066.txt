46 De S ocz'etatz‘s F ine.

genere perficiamus, et, ut ad Colossenses ait Apostolus,
“ Exhibeamus omnem hominem perfectum in Christo Jesu.”1
Hoc est, in suo quemque vitae genere ac conditione, sive
sit liber sive servus, sive princeps sive privatus, sive
paterfamilias sive sacris alligatus.

Objicies tertio: Quomodo in hac parte Constitutionis,
fratres nostri Coadjutores finem Societatis attingunt, qui
in proximorum salutem ac perfectionem minus videntur
incumbere.

Respondeo primo : dum eos, qui incumbunt, ad-
juvant, eorumque necessitatibus praesto sunt, etiam ipsi
in id studium putantur incumbere, faciunt enim per alios,
quod ipsi facere non satis possunt3 nam absque eorum
opera nulla esset procuratio alienae salutis, nulla animarum
fere lucra. Est autem par conditio, ut ait David,2 euntis
ad bellum, et remanentis ad sarcinas: et idcirco in dis-
tribuendis spoliis aequa etiam conditio meritorum.

Secundo : etiam ipsi pro sua facultate captuque debent
et possunt, si velint, in proximorum salutem incumbere,
non exemplo solum, quod est illis commune cum multis,
verum etiam saepe verbo congressuque familiari secundum
virtutem, quam Spiritus Sanctus operatur in eis. Scimus
enim idiotas interdum homines, Deo plenos, uno verbo
animarum saluti maxime profuisse. Quare cum fratres
nostros necesse sit in publicum saepe prodire, sive ad
domesticas necessitates, sive ad eorum, qui *ad animarum
lucra mittuntur, opem et auxilium3 quid ni possint etiam
ipsi, si velint, privatis sermonibus atque colloquiis, pro
sua, ut diximus, facultate, proximis opportune consulere?
Licet igitur et ipsis, si velint, finem suum juxta Consti-
tutionem assequi, aucupandis, inquam, opportunitatibus
familiarium sanctorumque sermonum, quibus saepe plus
proficiunt, quam qui ad eam rem doctrinis et literis
instruuntur. Atque haec de gemino Societatis fine juxta
Constitutionem.

¹ Col. 1. ² 1 Reg. 30.

