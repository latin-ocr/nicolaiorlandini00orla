De Regionz'bus peragy‘andzk. 53

communis hominum adversarius huic tanto animarum
praesidio se opponere consuevit. Quibus singillatim et
breviter occurrendum est, ne in ea forte nos cum quopiam
destinamur, impellat. Ac torporis quidem vitio atque
desidiae, quo piget labores itinerum cum aliquo valetudinis
incommodo suscipere, partim meditatione finis nobis
initio propositi, partim contemplatione singularis fructus,
qui ex his profectionibus in animis fere consequitur,
occurremus. Meditatione inquam nostri finis, quia cum
finis Societatis sit, majus Dei obsequium, et animarum
auxilium spectare, quis non omnem laborem itinerum,
molestiamque suscipiat, modo Dei, et animarum charitate
aliqua teneatur ? Amor enim, ut Gregorius ait, nunquam est
otiosus, operatur enim magna, si est; sin autem operari
renuit, amor non est. Praesertim autem si ante oculos
Ducis nostri versetur exemplum, qui Dei, ⁴et hominum
charitate flagrantissimus, cum perfacile posset animas ad
se attrahere, ut ex Chrysostomo diximus, maluit tamen,
ut pereuntes requireret, diversas regiones et loca peragrare.
Contemplatione vero singularis fructus, qui ex peregri-
nandis variis locis consequi solet, excutiendus est torpor;
quia si Dei beneficium cognoscimus, id de nostrorum
Missionibus inficiandum non est, plus ex iis ad alios
utilitatis redire, quam ex ordinariis usitatisque Parochorum
praesidiis. Quatuor autem praecipue rebus quae Apostolo—
rum propriae fuerunt, nostrorum Missiones tam frugiferae et
salutares sunt: Despicientia rerum humanarum; Benigni-
tate ac mansuetudine; Studio delendi remittendique pec-
cata3 et divini Verbi administratione. 10, Nostri enim cum
conentur hominibus exemplo esse probitatis et continen-
tiae, cupiditateque omni circumcisa, nihil pro suis laboribus
non modo petant, sed ne accipiant quidem ultro oblatum,
omnium animos ad se rapiunt : neque enim facile invenitur,
qui desperatis emolumentis et commodis unam animarum
salutem quaerat. Admirantur quippe homines, ut rem
novam, tantam abstinentiam, et magnam quandam opin-

