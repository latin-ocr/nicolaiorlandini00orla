458 De ratione vivendi Socz'etatzlc.

mox deservire, et dominus famulo famulari, ut ex eodem
Basilio supra diximus.

Bona autem, quae respiciunt proximos, ut concionari,
confessiones poenitentium audire, aegrotis ministrare,
>carcerem invisere, et id genus alia sexcenta, quis non
videat multo esse omni corporis castigatione majora?
At haec jacent omnia, si castigatio corporis immoderata
sit. Ideo S. Ignatius, ut in hac Constitutionum parte,
sic in sexta disertis verbis nos admonet, ne nimius
hujusmodi rerum usus, hoc est, jejuniorum, vigiliarum,
et caeterarum hujus generis asperitatum tantopere vires
corporis debilitet, tantumque temporis nos distineat, ut
deinde spirituali proximorum auxilio, juxta Instituti
nostri rationem, non sufficiant.1 Confirmat haec, et
superiora quae diximus, B. Bernardus ad fratres de
Monte Dei; qui cum de vigiliis, jejuniis, aliisque hujus-
modi loqueretur, ita subjicit: “Quae si ex indiscretionis
vitio sic agantur, ut vel deficiente spiritu, vel languente
corpore spiritalia impediantur, qui sic est, corpori suo
tulit boni operis effectum, spiritui affectum, proximo
exemplum, Deo honorem; sacrilegus est, et horum
omnium in Deum reus.’' His igitur malis ut occur-
ramus, eadem nobis castigandi ratio corporis ineunda
est, quam servabat Apostolus, cum dicebat: “Castigo
corpus meum, et in servitutem redigo.'' Ea videlicet
Apostoli in castigando corpore ratio erat, ut Basilius
observat, ut illud servituti subjiceret, et Domino obsequi,
hoc est, animo suo obedire compelleret. “At vero, qui
servum,” Basilius inquit, “ita per inediam subjicit, ut
non solum ad ministerium Domini fiat inutilis, verum
nec sibi ipsi sufficere possit, quid aliud quam servi sui
>se famulum facit?” Necesse est enim, corpore jam
invalido ad serviendum ac per infirmitatem tabescente,
contra illi servire dominum, dum semper circa infirmi-
tatis ejus curam versetur attonitus; nec jam exercita-

1P.6.c.3.§1.

