590 De ratione vivendi Socz'etatz‘s.

sunt, hominibus nota sunt3 necessaria est igitur exterior
species atque modestia. Quin etiam ausim dicere tolera·
biliorem esse nonnunquam simulatam fictamque ad tem-
pus compositionem, quam simplicem veritatem, qua quis
animi sui affectionem, sive bona sive mala sit, non
occultat: nulla enim me lex cogit veritatis causa qualis
sim indicare curn offensione atque incommodo animorum.
Nec dicenda hypocrisis est si, ut proximorum aedificati011i,
non ut gloriae serviam, ea de me occultem atque dissi-
mulem quae offensioni caeteris 6556 possunt; ut facile potest
colligi ex iis quse docet S. Tho. 2. 2. q. 111. 2. 3. Deinde,
quia non solum ad ferendam animis opem vocati sumus,
habenda nobis est :edificationis ratio: sed etiam quia cum
de familia Domini simus, quicquid facimus inter homines,
hoc aliquo modo redundat vel in laudem Domini, vel in
contemptum, ut ait Bonaventura: cujus hcec fere sunt verba,
de Infor. nov. 6. 38.

Quarta ratio. Ideo conscribendae fuerunt certae regulae
certaeque leges de modestia, ut quanti sit nostris hominibus
facienda bene morigerata ac civilis institutio, quae in hanc
virtutem includuntur, ostenderent: simulque politiorum
morum elegantiam spiritui pietatique non adversari, imo
pietati nostrae maxime esse consentaneam. Sunt autem
nonrmlli qui solidioribus freti virtutibus, 616 exteriorum
morum elegantia minime laborant, propterea quod per-
fectae sanctitatis summa non in his sita est; rusticique
videri malunt, quam politi atque elegantes. Qua in re
haud (lubic vehementer errant. Nam si in silvis degerent,
suique tantum curam agerent, parcendum forsitan illis
esset, si moribus agrestibus uti vellent; nunc autem cum
in mediis versentur hominibus, hominumque piscatores
sint, cur iis utantur moribus, qui homines ipsos a sua
societate congressuque deterreant? abhorrent enim homines
ab iis moribus, qui liberali ingenuoque homine digni non
sunt. Ergo sicut studemus litteris atque doctrinis, quibus
homines capiuntur atque juvantur, ita studendum nobis est

