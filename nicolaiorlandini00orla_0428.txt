408 De ratione vivendi Societatz's.

secundum propositum et professionem, ut ait Basilius,
ita ut habitus pariter moresque consentiant.1 Idemque·
alibi quaerit: “An‚ si quis indumenta viliora ita composite
- apteque gerat, ut studeat decorem inde aliquem capere,
is peccet’'? Respondetque planissimum esse “hunc eo
morbo laborare, quod hominibus placere velit, mentemque
ejus a Deo longius evaga1·i.''2 Porro in Constitutionibus
nostris id praescribitur vestitus genus, quod ad mortifi-
cationem et abnegationem sui faciat, et ad mundum
ejusque vanitatem sub pedibus conculcandam.3 Habes
autem exemplum apud Cesarium nobilis cujusdam mona-
chi, qui cum calceos nimis astrictos indueret, belle a rege
Galliae dieitur insimulatus. Hactenus de victu ac vestitu„
in quibus eorum qui nimium sese amant sollicitudo versatur.
Dicamus jam de reliquis; habitatione inquam et officio,
ubi eorumdem sollicitudo versari solet.

Ac de habitatione quidem dupliciter loqui possumus,
vel de regione in qua quis habitat, vel de cubiculo in
quo degit. De regione dictum est supra, cum de pera-
grandis variis locis agebamus3 nune breviter de cubicu-
lorum habitatione, id quod praecipue spectat Constitutio

7

dicamus. Duas autem potissimum ob causas haec sollici-

tudo suscipi solet, vel quia in uno eodemque cubiculo ·

aliorum non placet societas, optatur enim a plerisque
proprium ae solum eubiculum; vel quia non omnibus
anni temporibus aptum est, cum sit hibernis fortasse
frigidius, aestivis vero ferventius. Quibus autem con-
tubernii societas minime placet, ii aut libertate quadam
duci solent, quam proprii affert sollicitudo cubiculi; aut
necessitate quietis ac somni, qui contubernalium strepitu
interrumpitur. Sed nec strepitus societatis fraternae
plerumque tantus est, ut necessariam interrumpat quietem;.
qui si esset, justa forsitan esset causa permutandi cubiculi.
Nec libertatis cupiditas tanti est facienda ut bonis illis,
quae ex fratrum contubernio consequuntur, anteponenda

¹ De Instit. Mon. 2 Ibid. 3 Par. 3. c. 2. ξ 3. lit. C.

