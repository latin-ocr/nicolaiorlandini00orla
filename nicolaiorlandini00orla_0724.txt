704* De ratione vivendi Socz‘etatz's.

compitis somnum cibumve capere, cum is cibi somnique
locus non sit, nonne contra decorum agas?

Jam videre licet etiam in natura, quae suo quamque loco
rem semper facit. Et quidem in humano corpore omnia
suo loco constructa cernuntur, quae si sedem, locumque
mutent, omnis intereat pulchritudo. Ut si in genibus
oculos collocet, aures in calcaneis, tibias in lacertorum
sede, et in tibiarum loco lacertos, nares in pectore, et
alia in aliis sedibus locisque membra reponat, quantam
perturbationem et deformitatem afferat humano corpori?
Ergo et in loquendo, nisi suo loco verba proferas, nihilo-
minus contra decorum pecces, contraque modestiam.

Habenda est autem praecipue trium locorum ratio, ut
supra attigimus, in quibus aut nullus proferendus est sermo,
aut si necessitas exigat, valde parcus.

10. Habenda est ratio loci sacri; quia, ut ex August—
ino diximus, in oratorio nihil agendum est praeter id ad
quod factum est. Est enim minime reverentis animi,
minimeque timentis divini Nominis majestatem in locis
sacris sine necessitate miscere colloquia. Propterea regula
nostra communis vetat in ecclesia, ac sacristia nos loqui,
nisi forte obiter, ac perpaucis.

Nilus in Paraenesi: “Ecclesiam,’' inquit, “non secus
ac coelum frequenta, nihilque in ea seu loquere seu cogita
terrenum.'’

2⁰. Habenda est ratio publici; ut in publicis viis, ac
celebritate sermonem moderemur, et vocem: scilicet ut
modestia nostra nota sit omnibus hominibus. Quod si
oculos in publico circumducere, facileque hac atque illac
versare proximos vehementer offendit, ut supra diximus,
quid faciat multus in eodem publico ac celebritate sermo?
Nec enim desunt a tergo, qui religiosorum verba diligenter
auscultent, aut casu dum praetereunt, missas voces acci-
piant, offendanturque vehementer, si quid forte parum
religiose prolatum exaudierint. Quocirca, si loquendi
necessitas, dum iter facimus, charitasque suaserit, memin-

