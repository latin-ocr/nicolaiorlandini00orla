De castitate. 3 1 1

-didissima quidem coeli astra satis sint munda, Vult
igitur a puris in terra mentibus, sicut ab angelis in coelo,
coli, qui sunt ab omni corporis concretione sejuncti, ut
ait Hieronymus ad Eustochium, cujus illa sunt verba:
⁴⁴ Alia fuit‘in veteri lege felicitas, in qua beatus dicitur
qui habet semen in Sion. Statim ut Filius Dei ingressus
est super terram, novam sibi legem instituit, ut qui ab
angelis adorabatur in coeliS, haberet angelos et in terris.
Sicut autem qui habitant in aula regia, saepeque veniunt
in conspectum regis, magis student nitori corporis et
elegantiae‚ quam· caeteri qui raro vident regios vultus;
ita ut qui in Religione tamquam in domo Dei, in ejusque
atriis assidue versantur, studeant prae caeteris necesse
est mentis corporisque candori. Id quod etiam barbaros
legimus agnovisse, ut de sacerdotibus AEgyptiis ex Cherae-
mone Stoico Hieronymus refert: qui nunquam se muli-
eribus permiscuisse, nunquam cognatos et propinquos,
ac ne liberos quidem, ex quo coepissent divino cultui
deservire, aspexisse dicuntur. Ex parte vcro nostra, qui
servi famulique sumus ideo necessaria est omnis in tuenda
castitate perfectio. Quia sic paratiores sumus ad Divina„=
gratiae recipiendos influxus, nam sicut in animam coin-
quinatam non introibit sapientia, sic in animam puram
atque mundam omnis sapientiae thesaurus, tamquam in
vas purissimum, infundetur. Et ut speculum, quo lucidius
et nitidius est, eo magis exprimit ac reddit hominum
vultus formasque omneS, quae e regione collocatae sunt; ita
et mens nostra, quo nitidior puriorque fuerit castitate
colenda, eo facilius ac melius Dei notitias omnesque ejus
influxus admittit, sicut contra Gregorius ait: “Quando
mens hominis carnali delectatione deprimitur, ejus utique
visus obtunditur ut spiritualia bona ignorare mereatur.
Ideo servi Dei, qui religiosae disciplinae se tradunt, non
ignari quam necessaria sit in divino famulatu perfecta
mentis corporisque mundities, sponsione voti se obligant
ut castimoniam perpetuo colant.

