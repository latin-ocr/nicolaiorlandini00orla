De malis ab immoderata castzgatz'one allatis. 4 5 3

caverit S.1gnatius‚ sed universe dumtaxat attigerit, amo-
venda; praesertim cum et viris usitata sanctissimis, et
magnus olim ciliciorum usus in omni Ecclesia semper fuerit.

Sed de his poenitentiae generibus satis superque. Quae
quidem omnia ut laudabilia et salutaria sunt, cum modum
aliquem habent3 ita, cum immoderata sunt, vitio non
carent. Huc etiam pertinet virtus illa, quam in bonis
actionibus maximeque religiosis hominibus tantopere
commendabat Antonius; prudentia, inquam, atque dis-
cretio, quam cunctis non dubitabat anteferre vi1·tutibus;
ea enim discernimus inter nimium et parum, modumque
cum omni re tenemus, tum in subeundis nostra voluntate

suppliciis.

ξ 2.—DE MALIS AB IMMODERATA CASTIGATIONE
ALLATIS.

Hactenus ergo de altero prioris partis membro, in
quibusnam asperitatis generibus immoderata corporis casti-
gatio sita sit. Nunc de altero illo, quid eadem immo-
deratio mali pariat, cum suos fines modumque transierit?
Duo autem mala parit; primum quia, ut Constitutio
loquitur, “nocumentum affert corpori;’' deinde quia
“majora bona impedit.''

Triplex autem nocumentum corporis fingi potest, quod
immoderatio castigationis afferre solet. Primum est interitus
ipse atque mors: posset enim quispiam tam sine modo
corpus suum castigare, ut brevi ei necem afferret. Alterum
est non quidem mors atque interitus, sed tamen morbus
periculosus et gravis. Tertium est mala quaedam corporis
habitudo, quam καχεξίαν Graeci appellant, licet absit gra-
vitas morbi vel periculum imminens; quod tum accidit,
cum valetudo ita frangitur ac debilitatur, ut quamvis
vita non deficiat, ipsa tamen nullis sit usibus opportuna.
Quodcumque ex his incommodis afferat immoderata ejus
castigatio corporis, duplex peccatum evitari non potest.

