De castitate. 3 2 5

clitari.’' Et “emortuam,'' inquit, “senectutem intestinum
hoc malum saepius inquietat.’'1 Id confirmat Bernardus:
“Super omnia mala delectatio carnis, quae ab ipsis cuna-
bulis semper mecum crevit, mihi semper adhaesit, nec
adhuc jam prae senectute deficientibus membris me
deserit.”2 Climacus autem vix fieri posse putat, ut
quamdiu in hac vita sumus libidinis sedentur incendia3
et B. Gregorius, licet in suis Dialogis sentire videatur
molestias carnis ad annum usque quinquagesimum solere
esse vehementiores, tamen in primam Regulam dicit:
“Dum in carne sumus, libidinis nos fortia bella sustinere.'’
Hieronymus quoque: De suspecto contubernio vitando,
negat ullis in aetatibus tutam esse libidinem.3 Et quidem
exemplum in Scripturis Sanctis habemus duorum senum,
qui vulnerati sunt amore Susannae‚ quorum alterum Daniel
“inveteratum dierum malorum ” appellat.

Ac praeter ea quae de senibus narrantur in Vitis Patrum‚
scribit B. Jordanus Saxon se ex sene quodam centenario
quaesivisse, an in ea etiam aetate motus libidinis experi-
retur, respondisseque: “Adhuc se hominem esse, non
enim deficiente aetate deficit emoriturque libido;'’ imo
saepe cum aetate, si eidem Jordano credimus, crescit saltem
mentis cordisque concupiscentia. Nunquam enim deest
animus, qui aut recordatione praeteriti, aut spe futuri
delectetur. Itaque narrat se a nonagenario audivisse,
in senectute illum sua vehementiores, quam unquam antea,
titillationes et molestias carnis fuisse perpessum. Cujus
ratio ea reddi potest, vel quia, ut in Moralibus Gregorius
ait: “Antiquus hostis plerumque hominibus tunc graviores
culpas ingerit, curn praesentis vitae termino illos propin-
quare cognoscit; vel certe, quia eas permittit Deus ad
materiam meriti uberiorem.’' Nam quod David regem
Jam septuagenarium memoriae tradunt Sacrae Literae, eum
Abisag Sunamitidem‚ praestanti forma puellam, non
cognovisse, non id aetatis deficientis vitio, sed perfectioni

¹ Ad Soror. cc. 26, 28. ² De Interior. Doni. c. 36. ³ Epist. 47. (117).

