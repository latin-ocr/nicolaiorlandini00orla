De antevertendz‘s tentationibus ¹179 ’

agitur, ne tirones inchoatione sua tentationum asperitate
tangantur, quia si eorum initia amaritudo tentationis
exciperet, tam facile ad ea, quae reliquerant, redirent,
quam nec longius discesserant.”1 Probat id tum a simili,
tum Scripturae figuris. ‘⁴' Nam et sponsam suam,'' inquit,
“vir quisque prius dulcibus blandimentis fovet, quam tamen
J'am conjunctam asperis increpationibus probat.” Scriptura
autem: “Unde et scriptum est,’' inquit, “cum emisissit Pharao
populum, non eos duxit Dominus per viam terrae Philistum,
quae vicina est, reputans ne forte poeniteret eum, si vidisset
adversum se bella consurgere, et reverteretur in AEgyptum.‘'2
Ex AEgypto itaque exeuntibus e vicino bella subtrahuntur,
-quia derelinquentibus seculum quaedam prius tranquillitas
ostenditur, ne in ipsa sua teneritudine atque inchoatione
turbati, ad hoc territi redeant, quod evaserunt. Prius
ergo suavitatem securitatis sentiunt, prius pacis quiete
nutriuntur; post cognitam vero dulcedinem, tanto jam
tolerabilius tentationum certamina sustinent, quanto in
Deo altius cognovere quod ament.” Probat id etiam
exemplo Petri Apostoli, qui “prius claritatem Dominicae
transfigurationis contemplatur, et tunc demum tentari
ancilla interrogante permittitur.'' Sed et totius ecclesia}
probari potest exemplo, quae adhuc tenella per totam
Judaeam, ct Galilaeam, et Samariam habebat pacem33
postea vero, magis corroborata, infinitos propemodum atque
acerbos persecutores invenit.

Altera potest esse ratio cur tentationibus quispiam
non exerceatur, vel quod suis ipse appetitionibus et
cupiditatibus non repugnat, ut supra docebamus, sed
potius obsequitur et obtemperat; vel quod daemones
dedignantur cum negligentibus decertare. Hanc causam
reddit Serenus Abbas apud Cassianum, cur suo tempore
quievisse daemones viderentur, qui superiorum temporum
monachis adeo erant infesti: “quia dedignabantur,'’ inquit,
“adversus eos illa intentione confligere, qua tunc contra

1 Mor. 1. 24. c. 11. 2 Exod. 13· ³ Act, 9.
M 2

