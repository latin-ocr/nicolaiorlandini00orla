474 De ratione vivendi Societatz's.

et adolescentes, et perennibus addicti studiis et laboribus
mentis. Eademque, cum vitam communem animarum
causa sequatur, non aspernatur carnes, et- quae vita com-
munis admittit, ut etiam olim Apostoli et Christus ipse.
Si autem interdum meliores nobis et lautiores indulget,
id tamen et rarum est, nec fere nisi vel propter solemnem
diei festi religionem, vel propter aegrorum necessitatem,
vel denique cum quid forte lauti eleemosynae nomine
missurn est. Tunc enim quae nobis divina Providentia
apposita sunt, ea cum gratiarum actione comedimus;
sicut scriptum est, “Comedite quae apponuntur vobis.'’
Atque haec de ordine, qui cernitur in substantia ciborum.

Secundo, cernitur ordo ciborum in quantitate .· quae
quidem duplex est, continua et discreta. In continua
spectari potest copia et magnitudo pastionis: in discreta
ciborum numerus et varietas Quantitas cibi in Societate
nostra ejusmodi est, ut satis omnibus esse possit; nec
adhibendae sint pro cujusque necessitate mensurae: quem—
admodum adhiberi jubet B. Basilius, cujus illa sunt verba :
“In cibis, quemadmodum alia aliorum necessitas est, cum
juxta aetatem tum secundum exercitiorum differentiam et
corporis habitum, sua cuique et diversa: ita sane et cibi
mensura diversa esse debet, et reficiendi modus; ut impos-
sibile sit omnes uno comprehendi canone, qui in pietatis
sunt exercitio.''1 Beatus quoque Benedictus non eamdem
cibi quantitatem pueris ac viris distribuendam praecipit,
sed pro aetate ac necessitate.² Tamen in Societate nostra,
ut dixi, ea in cibis mensura statuitur, ut omni aetati et
conditioni hominum omnino sufficiat. Nam in obsoniis
largior potius in commune mensura constituta est, ut et
robustiores non egeant3 et sit, unde aliquid possint
demere, quibus ea nimia est. Edendi enim moderatio
cujusque prudentiae ac temperantiae relinquitur, ut sit
virtuti locus. In pane vero ac vino certa in commune
mensura non statuitur; ut, cui minor est obsonii mensura,

1 In Asceticis c. 19. 2 C. 39.

