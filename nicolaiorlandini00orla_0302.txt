282 De ratione vivendi Socz'etatzzv.

respondent: Malos male perdet, etc.,''1 ex suo ore se
ipsi condemnent, ut observat Chry-sostomus.2 Tum autem
optima est haec ratio cognoscendi lapsus suos, cum eos
in persona graviori quam dedeceat turpitudo vitii collo-
camus, tum melius intelligimus quam nos etiam dedeceat.

Tertia ratio atque via dispiciendi, cognoscendique non
modo singulares noxas atque delicta, verum etiam cursum
Omnem vitae nostrae, nostrosque processus aut regressus,
est inspicere exempla Sanctorum, priscorumque Patrum,
juxta illud Moysis: “Interroga patrem tuum, et annuntiabit
tibi; majores tuos, et dicent tibi.’'3 Quare et Deus, cum
regi Jeroboam iniquitatem exprobat, objicit illi David
virum sanctum et justum: “Et non fuisti,'' inquit, “sicut
servus meus David, qui custodivit mandata mea, et
secutus est me in toto corde suo.‘’4 Sic etiam meminit
David servi sui, curn Salomonem incusaret.5 Quod etiam
praecipit faciendum Joannes Climacus, hisce verbis: “ Nun-
quam nos ipsos disquirere et dijudicare desinamus, jugiter
probatissimorum Patrum, qui ante nos luminarium in
modum splenduerunt, vitam et mores intueamur, nosque
ad illorum comparationem studiosius examinemus. Tunc
sane tum nos ipsos ne vestigium quidem diligentioris
conversationis attigisse inveniemus, sed seculari adhuc
instituto immorari.''⁶ Quod ipsum repetit in alio Gradu,
quem de discretione conscripsit. Et Gregorius in Moral:
“Qui plenissime‚’' inquit, “intelligere appetit qualis est,
tales nimirum debet inspicere, qualis non est, ut ex
bonorum forma metiatur, quantum ipse deserto bonorum
deformis est.’'

Tertia interrogatio. Cur tam generale et commune
remedium nobis suggerit P. Ignatius‚ ad vitia et peccata
pellenda ; imploratio quippe Divinae gratiae, ut supra dixi-
mus, nimis est commune praesidium.

Respondeo primum, hoc commune praesidium con-

¹ Matth. 21. ² Hom. 39. in Matth. ³ Deut. 32. ⁴ 3. Reg. 14.
5 3. Reg. 11. ⁶ Grad. 22.

