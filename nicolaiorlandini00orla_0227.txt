De antevertendzss- tentationibus. 207

Ex his colligimus, si quis tria religionis vota Deo
perfecte solvat, eorumque studiis perennibus se contineat
atque exerceat, fore ut omnem tentationem prorsus ante-
vertat. Nam exercitatio castitatis armat animam contra
libidinis testum carnisque petulantiam, et studium pauper-
tatis adversus avaritiam cupiditatemque rerum terrenarum,
et continua humilitas obedientiae adversus superbiam et
coenodoxiam. Sunt enim haec tria, ut nemo non videt,
adversus illa quae Joannes enumerat, concupiscentiam
camis,- concupiscentiam oculorum, et superbiam vitae.
Quare si adversus tentationes praemunitos armatosque nos
volumus, huc denique omnis nostra cura, omnes vigilia:
conferantur necesse est, ut vota nostra quam perfectissime
Deo reddamus, in eorumque studio continenter atque
exercitatione versemur.

Sed dicet quispiam: Sunt przeterea tentationes multae
quibus exagitamur, quae ad tria illa capita non videntur
satis commode revocari posse, ut ece, quas saepe Bernardus
enumerat, et eorum propria asserit qui proficiunt. Quo-
rum enim tentationes esse ait, quae “proficientium
sanctioribus studiis solent ex occulto insidiari, veluti
quaedam fraudulentae vulpeculae3 specie quidem virtutes,
re autem vitia.''1 Prima cst frustratoria quae-dam spes
quam quis habet in acquisitione suorum, cum tacitus
secum ipse dicit: Quanti bonum quo solus fruor, si
essem in patria possem utique impartiri fratribus et
cognatis, notis et amicis, amant me et facile acquiescunt
suadente. Secunda est desiderium praedicandi non quidem
ad parentes et propinquos, juxta illud “continuo non
acquievi carni et sanguini''; sed quasi purius, fructuosius,
fortiusque passim ad extraneos et ad omnes. Tertia est
eremi ac solitudinis desiderium, cum quis cogitat, si solus
degeret multo se copiosiores fructus percepturum, quippe
qui in communi vita tantum spiritualis gratiae fuisset
expertus. Quarta denique est notabilis ac superstitiosa

¹ Cant. Ser. 64.

