654 De ratione vivendi Socz‘etaz‘z's.

5³. Vero causa et potissima, cur sit in veste quae-
renda mundities, est ad fugiendam jactantiam et gloriam
quae ex affectatis sordibus saepe oritur. Dicit enim
Augustinus, tom. 4. De Sermone Domini in Monte,
l. 26. c. 19: “Maxime animadvertendum, non in solo
rerum corporearum nitore atque pompa, sed etiam in
ipsis sordibus luctuosis esse posse jactantiam.’' Et mox:
“Qui in professione Christianitatis inusitato squalore ac
sordibus intentos in se hominum oculos facit, cum id
voluntate faciat, non necessitate patIatur, ex caeterIs ejus
operibus potest conjici, utrum hoc contemptu superflui
cultus, an ambitione aliqua faciat.”

Et videtur in hac haeresi fuisse Pelagius, sordes decere
Christianum: adversus quem l. Ι. Hieronymus: “Quae
sunt‚'’ inquit, “rogo inimicitiae contra Deum, si tunicam
habuero mundiorem ?’' et mox (ironice autem eum irridet):
“Cavete'’ inquit, “ Clerici, cavete monachi, viduae, et vir-
gines; periclitamini, nisi sordidas vos atque pannosas
vulgus aspexerit.’' Idem sic monet in reg. Monachorum:
“Ne cogitatio tacita subrepat, ut quia forsitan inauratis
vestibus placere desistis placere coneris in sordibus.” Et
Bonaventura, Spec. Disc. p. 3. c. 8: “Foeda religio, quae
innititur foeditati. Illud autem te admoneo, ne eorum
more, qui non proficere, sed conspici cupiunt, facias aliqua
quae in habitu tuo, aut genere vitae notabilia sint.”

Quare monent Sapientes, ut in hac re vitemus extrema.
Seneca ad Lucil. ep. 5: “Ornatus et sordes pari modo
fugienda sunt; quia alterum delicias, alterum gloriam
redolet.” Idem ibid: “Nec affectatae sordes, nec exqui-
sitae deliciae laudem pariunt.’'

Ab hoc videtur sumpsisse Hieronymus ad Eustochium,
de Custod. Vir.: “Nec affectatae sordes, nec exquisitae mun-
ditiae conveniunt Christiano.’'

B. etiam Isaias, or. 3 : “Cave ne corpus tuum in sordi-
bus abjectum relinquenS‚ ab inani gloria seducaris.”

Sanctis autem viris curae fuisse mundum amictum

