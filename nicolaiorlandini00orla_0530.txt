5 10 De ratione vivendi Socz‘etatz’s.

quoad corpuS, cum a spiritualibus superioribus imperantur,
magna eis cum puritate parendum cst.

Eadem obedientiae perfectione obtemperandum est in
iis, quae vetant. Vetant autem saepe nonnulla, quae ad
animam illa quidem pertinent, sed propter valetudinem
et ipsius corporis salutem; ut statas orationes ac preca—
tiones, quae ex praecepto Regulae, vel Ecclesiae adhiberi
solent, horas nempe canonicas, vel missae sacrificium
festis sacrisque diebus; aut devotiones singulares, quibus
uti sanus solebat aegrotus; aut denique alia id genus,
quae si aeque in adversa ae prospera valetudine quis
usurpet, novam proculdubio materiam morbo praebeat.
Et de his etiam intelligi possunt verba illa, quae supra
diximus, N. P.: “Quandoquidem illi plenam ipsius sani-
tatem spiritualem omnino cu1·ant.’' Quod est: non est
quod aegrotus dubitet in his ipsis rebus, quae vetantur,
magna cum puritate parere, quandoquidem illi ipsi,
qui plenam sanitatem etiam spiritualem curant, ita
decernunt.

Sed hoc loco praetereundum silentio non est, duo esse
hominum genera dissimillima inter se, quorum alteri, cum
aegrotant, non expectant dum orationum aut jejuniorum
aut aliis ejusmodi vel Ecclesiae vel religionis oneribus
liberentur; sed ultro liberationem ipsi postulant atque
efflagitant, etiam leviter laborantes: qua in re teporem
suum, et devotionis declarant inopiam; cum contra a
suis praepositis flagitare aequum esset, ut sibi liceret
usitatas precationes persequi potius quam intermittere,
si vere copia spiritus abundarent. Non enim ignoramus
qualis semper fuerit vel in gravissimis morbis consue-
tudo sanctorum· Atque ut nihil de B. Martino aut
Augustino dicamus, quorum ille, etiam tum cum animam
agebat, invictum ab oratione spiritum non relaxabat,
hic autem antequam spiritum extremum ederet, psalmos
David qui ad poenitentiam spectant in conspectu posi—
tos profusis lacrymis lectitabat: ut nihil, inquam, de

