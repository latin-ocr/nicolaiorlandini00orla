De Exmnz'ne. 2 7 1

postmodum in poena non parcitu1·.'’¹ Consimilia dicit.2
Non igitur expectemus dum appendamur in statera
tanquam Balthassar ReX,3 et minus habentes inveniamur,
sed appendamus nos ipsi in lance et trutina facta nostra;
ut dum minus habentes ipsi nos deprehendimus, revocemus
gressus nostros, et mores nostros componamus, ut cum
supremus ille dies advenerit, quo reddenda unicuique ratio
est, probemur illi qui scrutatur corda et renes.

ξ 3.——QUOAD MODUM DISCUTIENDI SE IPSUM.

Jam Examinis quotidiani ratio atque modus traditur
a P. N. Ignatio in Exercitiis spiritualibus membris quin-
que distinctus. Ab eo nimirum petendus est, nec non
melior aut accommodatior praescribi a nobis potest.
Solum explicanda videntur aliqua, et dubitationes non-
nullae, quae in praxi possunt incidere, non sine animi
utilitate tollendae.

Ac primum quidem singillatim de quovis Examinis
membro, ad extremum vero universe de toto Examine
generatim. In primo quidem membro, quod de agendis
Deo gratiis pro beneficiis acceptis est, tria habere dubi-
tationem possunt. 10. Cur in via, quae dicitur Purgativa,
qualis est quotidiani examinis, admiscetur gratiarum
actio pro beneficiis, quod pertinere videtur ad viam quae
dicitur Unitiva. 20. Cur anteponitur gratiarum actio veniae
petitioni, videtur enim prius deprecanda venia, tum actio
adhibenda gratiarum. Quis nam placare volens offensum,
reconciliationem gratiae exorditur ab actione gratiarum?
30. de quibusnam beneficiis sunt adhibendae gratiae, de
universisne et communibus, aut de privatis et hodiernis?
Nec enim id explicat ac distinguit P. IgnatiuS. His tribus
dubitationibus ut simul una satisfaciam.

Respondeo primum, Divino afflatum Spiritu P. Ignatium
hanc examinandae conscientiae formam nobis reliquisse.

¹ Moral. 1. 11. c. 35. 2 Moral. 1. 2ς. c. 8. ³ Daniel. 5.

