2 52 De ratione vivendi Socz'etatz’s.

non autem peccatorum. Ex quo intelligimus, in discu-
tiendis animis nostris, non tam peccata scrutanda nobis
esse, quam omnes probandas actiones, et conscientiam
ipsam pertentandam; ut qualia illa sint videamus, eo
scilicet animo atque consilio ut quae recta sint, tueamur;
quae prava, corrigamus. Saepe tamen “examinandi ”
verbum, pro eo quod est perquirere et scrutari, non pro
eo quod est perpendere, usurpamus; quo sensu dicitur:
“Scrutemur vias nostras, et quaeramus et revertamur ad
Dominum;’'1 qua etiam significatione saepe nos eandem
vocem Examinis usurpamus.

ξ 1.—QUOAD NECESSITATEM QUOTIDIANI EXAMINIS.

Jam quotidiani examinis necessitatem tum ex
Scripturis Sacris, tum ex judicio atque existimatione
Sanctorum, tum ex ipsa ratione possumus intelligere.
Quod ad Scripturas attinet, ex iis quae de discutienda
conscientia generatim universeque praecipiunt, satis
etiam hujus quotidiani examinis necessitas intelligitur;
quamquam non desint in eis loci, quibus quotidianum
indicetur examen, ut mox ostendam. Loci autem quibus
generatim praecipitur in Scripturis suae conscientiae dis-
cussio, ut alios omittam, ii praecipui esse possunt: “Ante
judicium interroga te ipsum, et in conspectu Dei invenies
propitiationem.” 2 “ Ponite corda vestra super vias vestras.
Seminastis multum, et intulistis parum ; comedistis, et non
estis satiati.’' Et mox: “ Haec dicit Dominus exercituum;
Ponite corda vestra super vias vestras.'’3 Ponere autem
corda super vias suas, est vias suas inspicere, et se
ipsum excutere, an in via Domini bene quis ambulet,
et bona ne sint opera ejus. Item: “ Si nosmet ipsos
dijudicaremUS‚ non utique judicaremur.''4 Et Job de se

dicebat: “Vias meas in conspectu Ejus arguam.”⁵

¹ Thren. 3. 2 Eecl. 18. 3 Agg. 1.
⁴ 1 Cor. 11. ⁵ Job 13.

