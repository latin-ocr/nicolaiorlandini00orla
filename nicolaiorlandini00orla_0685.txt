ln Regulczs M odes-tice. 66 5

2¹¹1. Quia mendax negat Deum, qui veritas est, diabolo
autem adhaeret, qui ab initio mendax est. ἢ

Ac Beato quidem Hermeti visus est Angelus custos,
qui inter caetera mandata hoc etiam dedit, ut veritatem
diligeret. Quia, Jo. 8: “Ille homicida est ab initio, et in
veritate non stetit;'’ mendacii quippe pater est. Dorotheus,
Ser. 9: “Propter mendacium a Deo nos secernimus, et
maligno, hoc est, diabolo agglutinamur.'’ Hinc omnis
mendax abominabilis apud Deum ; et Prov. 6. dicitur odisse
Deus linguam mendacem, et proferentem mendacia; qui
autem fideliter agunt, placent ei.

3¹¹¹. Quia mentiri servile est, et ignominiosum. Plut.
de lib. Educan: “Assuefaciendi sunt,’' inquit, “ pueri, ut
vera d1cant, qua in re summa est sanctimonia; mentiri
enim servile est, dignumque apud omnes homines odio 3 ac
ne mendacibus quidem servis ignoscendum.’'

Ignominiosum autem,quia samam contaminat. Eccli. 20:
“Opprobrium nequam in homine mendacium, et in ore
indisciplinatorum assidue erit;'' idest, eorum qui non bene
instituti sunt: signum est enim malae educationiS, qualis
solet esse servorum infimorumque hominum.

4¹¹¹. Quia mendacium veris etiam dictis fidem abrogat.
Cum quis enim semel inventus est mendax, non ei amplius
facile creditur. Itaque rogatus Aristoteles quid suis
mendaciis mendaces assequerentur3 hoc, inquit, ut ne
tum quidem iis credamus, cum vera dixerint.

Ephrem, de Mendacio: “ Qui autem,’' inquit, “assuescit
mentiri nullam in verbis suis obtinet auctoritatem 3 invisus
etiam est Deo pariter, et hominihus. Hic nullo in negotio
probatur, et in omni responsione suspectus est.''

Augustinus, lib. Contra Mend. c, 4: “Et quod est
miserabilius, etiam ipsi jam quasi nostri effecti, quem-
admodum nobis credant reperire non possunt,'' etc. Et
mox: “Vides quo tendat hoc malum, ut scilicet non
solum nos illis ipsique nobis, sed omnis frater omni
fratri non immerito videatur esse suspectus.''

