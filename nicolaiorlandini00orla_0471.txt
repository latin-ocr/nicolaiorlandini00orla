De immoderata corporis castigatione vitanda. 45 1

esse sinunt, et fluxiones ac ῥεύματα frequenter exsiccant.
Eaedem autem quantam proximis utilitatem praebent, cum
eorum causa suscipiantur? An non ejus vigiliae proximis
utiles sunt, qui totis saepe noctibus ministrat aegrotis?
An non ejus salutares, qui intempesta nocte decedentibus
de corpore animis praesto est? An non ejus qui suis
monumentis ac scriptis posteritati consulit? Quare, ut
dormientem monachum nec sibi utilem nec aliis, Deoque
mortuum dicebat esse Bernardus, sic vigilem atque ex-
cubantem et sibi utilem et aliis salutarem et Deo vivum
existimare par est. Hactenus de priore illa ratione, cur
S. Ignatius, cum de castigando corpore mentionem faceret,
maluerit jejunia, vigilias, laboresque potissimum nominare,
caetera vero castigandi corporis instrumenta siluerit.
Sequitur jam posterior, quae talis erat; quia asperi-
tates illae, quas praecipue nominandas putavit, magis sunt
Institutis nostris accommodatae. Hoc autem satis intelligi
potest ex iis, quae hactenus dicta sunt. Nam cum Instituti
nostri ratio postulet, ut non nobis solum utiles simus, sed
multis aliis, et ut ad majorem Dei gloriam, proximo-
rumque salutem corpus hoc tueamur, relinquitur profecto,
ut ea asperitatum genera magis sint institutis vitae nostrae
rationibus consentanea, quae non modo nostris animis,
verum etiam corporibus; nec modo nobis ipsiS‚ verum
etiam proximis prodesse queant. Confirmat id Christi
nostri ducis exemplum, cujus vita omnis cum ad propa-
gandam Dei gloriam, salutemque animarum referretur,
labores, vigilias, famem sibi ferenda existimavit, quae nobis
quoque ejusdem instituta sequentibus proposita essent ad
imitandum ; caetera vero asperitatum genera, quod ad eum
scopum minime spectare viderentur, omisit, aut certe tarn-
quam non necessaria voluit a sacris historicis reticeri.
Paulum quoque Apostolum, cui idem propositum, eadem
mens divinae quaerendae gloriae, et alienae procurandae
salutis fuit, eadem etiam poenarum genera subiisse legimus.

Quoties enim suorum laborum, quoties jejuniorum in suis
DD 2

