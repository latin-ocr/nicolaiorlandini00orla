3 1 8 De ratione vivendi Societatz's.

Quemadmodum autem sponsa tum casta dicitur, cum
suum dumtaxat sponsum adamat, nec alium amatorem
agnoscit, aut ad aliam faciem convertit aspectum; ita
mentes illae, quae amorem suum in Deo tantum collocant,
purissimae nominantur, ut illud testatur Agnetis: “Quem
cum amavero, casta sum ; cum eum tetigero, munda sum ;
cum accepero, virgo sum.’' Contra vero, quae in rebus
creatis amorem suum collocant, habentur impurae. Hic
enim castitatis est finis, continere se ab amore affectuque
creaturarum, hoc est hominum; qui quidem affectus im-
purus est, corpusque saepe corrumpit et solvit in actus
impuros, quae est labes ultima castitatis. Mali autem
angeli, quia apostatarunt a Deo, et in se ipsi converterunt
amorem quem Dei debebant, idcirco dicuntur immundi,
ut modo dicebamus; quanquam et propter immunditiam
elationis atque superbiae, quae in eis maxime est, tales
vocantur, quia immundus est apud Deum omnis super-
bus, ut enim immundis inflatur per libidinem caro, ita
superbis per elationem animus, ideoque utrique apud
Deum immundi.

Tertia causa, quia §.Angeli ex consortio Divini con-
spectUS, a quo nunquam recedunt, et ex decore Divinae
gratiae, pulcherrimi gratiarumque pleni sunt. Ideo cum
quempiam pulchritudine ac forma praestantem laudare
volumus, angelo comparamus. Sic Esther ad regem:
“Vidi te, domine, quasi angelum Dei, et conturbatum est
cor meum prae timore gloriae tuae. Valde enim mirabilis
es, domine, et facies tua plena est gratiarum.’'¹ Et de
Β. Stephano: “intuentes eum omnes, qui sedebant in
concilio, viderunt faciem ejus tanquam faciem angeli‚'’2
id est pulcherrimam. Porro pulchritudo beati spiritus in
puritate consistit, quae si absit, jam non pulcher sed
deformis efficitur. Ut autem in sanctis angelis, ex
ubertate Divinae gratiae in qua confirmati sunt, et novae

beatitudinis qua postea sunt aucti, ingens orta est ⁵

² Esther 15. 2 Act. 6.

