84 De ratione vivendi Socz‘elatz's.

enter igitur mihi videri solet beatus noster Pater, et
divino prope fecisse consilio, ut communi vitae genere
deligendo, superbiae occasiones amputaret3 praecipit nam-
que Cassianus,1 ‘'Ut ea, quae nos possunt inter caeteros
notabiles reddere, ac veluti solis facientibus laus ¹apud
homines sit conquirenda, vitemus” Et quidem nos ipsi
valde demittimus curn intelligimus non haberi nos homines
abstinentes, aut in nos ipsos severOS, sed indulgentes
potius, et nostris commodis obsequentes, vinum et carnes
ad satietatem gustantes, linteo laneoque utentes amictu,
mollique in strato ad necessitatem cubantes, nulla inter-
pellatione vigiliae precisque nocturnae. Haec, inquam, nos
valde demittunt, premuntque spiritus coram hominibus,
a quibus nihil nos differre conspicimus. Cumque rebus
non differamus externis, damus operam, ut re saltem
aliqua interiore, solidisque Virtutibus distinguamur: et
externa hac communis vitae specie propriam atque inte-
riorem religiosi hominis probitatem laudemque tueamur.
Quemadmodum enim voluit Deus, ut Sancta Sanctorum
bysso, cocco, ac hyacintho tegerentur, ad protegendum
autem tabernaculum pelles animalium et vela cilicina
extenderentur, quae pluvias, ventos, ac pulverem arcerent:
sic Societatem nostram ita instituit, ut extrinsecus quidem
pellibus animalium protegeretur, dum caeterorum homi-
num more quasi vitam agit animalis; intus autem bysso,
cocco, ac hyacintho fulgeret, quae sunt ornamenta virtutum,
quae haud ita forsitan coruscarent, nisi communi hac
tanquam animalis vita protegerentur extrinsecus.
Postrema ratio est, quia haec ipsa externa communitas
de religionis perfectione nihil omnino detrahit. Non solum
quia studio perfectae virtutis, et tribus votis substantialibus
continetur, verum etiam quia religiosae disciplinae ratione
ita temperatur, ut longe differat a vita communi caeterorum
hominum. Percurramus, si placet, id breviter. Externa
omnis vivendi ratio tribus rebus potissimum constat:

² De coenob. Instit. lib. 11. c. 18.

