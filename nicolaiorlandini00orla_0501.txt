De ordinat. quce ex cujusque prudentia pendet. 48 1

rent, permisisse; quod malam consuetudinem praecaveret;
et idcirco puellarum sitim, inquit, formabat ad honestum
modum.1 Adversatur etiam religiosae professioni, quae in
corporis sensuumque mortificatione cernitur. Nam qui
mortificat membra sua, quae sunt super terram, ut reli-
giosus quippe debet, suis cupiditatibus non obsequitur,
sed oblatis occasionibus reluctatur. Omittit igitur, si non
aliud, praeclarum mortificandi sui tempus, quisquis extra
usitatas horas, cum sitis accesserit, sitim explet. Non
sic viri sancti, et suorum corporum inimici, quorum aliquo
aliquando legimus, ne in ardentissima quidem siti, extra
legitimam communem refectionem, quicquam aquae voluisse
gustare. Ut Beatum Laurentium, qui ne in aestivis quidem
ardoribus, aut itineris defatigatione, aut quibusvis laboribus,
seu etiam corporis morbis potum unquam dicitur popo-
scisse3 quin si forte ad bibendum invitaretur a suis, ita
fuisse solitus respondere: “ Et quonam pacto, fratres, Pur-
gatorii feremus ardores, qui hujus exiguae sitis non ferimus
aestum ?'' Ignavus semper erit athleta, qui cohibere suas
appetitiones, et sensus v'incere non didicerit. Monet enim
Cassianus, ut quisquis ad pugnas interiorum certaminum
voluerit pervenire, hanc in primis sibi cautionem indicat,
ut “non potus quicquam, nec esus ulla oblectatione devictus
ante stationem legitimam, communemque refectionis ho·
ram, extra mensam percipere sibimet prorsus indulgeat,
sed ne refectione quidem transacta ex his praesumere
sibi quantulumcumque permittat.”

Sitis Christi Domini attentius reputata faciet, ut sitim
nostram non gravate feramus. Neque enim major esse
nostra haec poterit, quam illa fuit, quae et tormentorum
acerbissimorum doloribus, et largissima effusione sanguinis
evocata est, nec tamen ullis aquis paululum mitigata, sed
felle et aceto magis accensa atque irritata. Certe Clima-
cus hoc suggerit continentiae praesidium: “Dum calicem,''
inquit, “ bibis, memento item aceti et fellis Domini tui,

1 L. 9. Confess. c. 8.
FF

