In ngrulas M oaestz‘ae. 703

DE CIRCUMSTANTIA LOCI.

Habenda est igitur primum ratio loci, ut modestiae,
ac decoro serviatur ; de quo sic Ugo, de Instit. Novit. c. 15:
“Cum aliquid dicere volumus, prius ubi illud dicere
conveniat, consideremus. Nam quaedam sunt loca, ubi
silentium servandum est: quaedam vero, in quibus humanos
sermones, idest confabulationes, edere ad alterutrum non
licet, etc.” Et mox: “Unde et B. Augustinus, in Regula,
in oratorio nihil agendum esse dicit praeter id, ad quod
facturn est; intelligit autem hoc Augustinus non solum de
opere, sed etiam de locutione.’'

Bonaventura, Reg. Nov. c. 15 : “Toto tempore vitae tuae
tene strictum silentium in locis, et temporibus¹ opportunis,
et ad hoc ordinatis.’'

Quibusdam in locis cavet etiarn regula nostra, ne quis
loquatur. Reg. 26. ex communibus, “Nemo,” inquit,
“ loquatur, nisi obiter et perpaucis, aut de rebus necessariis,
praesertim in ecclesia, sacristia, et refectorio. In Missa
vero, concione, mensa, lectionibus, et disputationibus, si
‹quid privatim dicere necesse erit, brevissime, et submissa
voce suggeratur.'’

Adde ad haec loca celebritatem, et· publicum. Nam
cum in publicum prodeundum est, moderandus est omni
ratione sermo. Facit enim ad exemplum hujusmodi
modestia.

B. Isaias AbbaS, Or. 3: “Si cum fratribus iter susceperis,
ita te confirma ut taceas ; in itinere mens in partes varias
ne distrahatur, sed tecum ipse meditare, aut Deo funde
preces in corde tuo.'’

Jure autem in moderando sermone habenda est ratio
loci; quia sicut in aliis hominum actionibus, nisi loco suo
fiant, confusio ac perturbatio oriatur, violeturque decorum,
sic in proferendo sermone, nisi suo loco proferatur, in
decoro peccetur. Nam si ubi orandus est Deus, comesse
velis, aut ubi comedendum est sacrificare, aut si in mediis

