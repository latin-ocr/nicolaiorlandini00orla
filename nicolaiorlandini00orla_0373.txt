De C aslz'late. 3 5 3

prodidit. Porro Benedictus praecipit in regulis, ut cum
veste quisquis decumbat, non tam ut ad surgendum
mane, ad vigilias matutinasque preces sit expeditior,
quam ut castimoniae puritatique corporum melius consu-
latur3 ut in eum regulae locum docet Turrecremata.

Tertium macerandi corporis genus est per flagella et
inusti doloris aculeos, qui doloris sensus sensum libidinis
aufert. Quo praesidio scimus usos in carnis oppugna-
tionibus tum B. Benedictum, cum se in urticarum spina-
rumque versavit aculeis3 tum B. Franciscum, cum se aut
diris verberibus accipiebat, aut in algore nivium nudo
corpore volutabat. Hieronymus de se ipse non dubitat
confiteri se non prius a pectoris cessasse verberibus, quam
rediret, Domino increpante, tranquillitas; intelligit autem
id temporis, cum libidinum incendia bulliebant, ut paulo
antea dixerat ad Eustochium. Hoc nimirum est quod
de eo scribit Augustinus ad Cyrillum: “Ter in diem
carnem diris verberibus flagellabat, ita ut ex ejus corpore
rivi sanguinis effluerent;'' verbera fortasse pectoris, quod
tundebat, intelligit. Nam flagellorum ct disciplinarum, quas
vocamus, usus per id temporis nondum erat, ut docet
Gerson Parisiensis. Alios etiam aliis se affecisse doloribus
ad restinguendos libidinis ignes non ignoramus, ut qui,
nocte una, digitos omnes ad lucernae flammam tentatione
urgente combussit, de quo nos supra cx Vita Patrum.

Quarta macerandi corporis ratio per labores3 si carnem
atterunt, et quidem universam, non partem aliquam, ut
caeteri dolores et flagella. Exemplo nobis sit Macarius
ille, qui media nocte saccum sabulo plenum suis humeris
per solitudinem bajulabat, interrogatusque respondebat:
“Vexo vexantem me‚'' carnem suam scilicet describebat,
quae pravis inhians voluptatibus spiritum illum castum
purumque vexabat.

Quinta est cilicinam vestem et asperiorem cultum.
“Nam‚'' ut ait Bernardus, “sicut asperior cardo pannum

facit leniorem, sic asper habitus carnem facit castiorem.''
X

