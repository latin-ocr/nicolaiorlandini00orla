688 De ratione vivendi Socz'etaz‘zk.

illum sibi praeponit.'' Et Abbas Joseph, apud Cassianum :
“Sciendum,‘’ inquit, “sane generaliter illum partes agere
fortiores, qui voluntati fratris· suam subjicit voluntatem,
quam eum qui defendendis suis definitionibus ac tuendis
pertinacior invenitur.'' 1

Plutar. de lib. Educan.: “ In colloquiis pueri invisi aliis
non fient, si non omnino in disputationibus victoriam
semper obtinere laborent: non enim tantum egregium est
scire vincere, sed etiam posse vinci pulchrum est, ubi
victoria est damnosa.” Citatque illud ex Euripide: “Di-
centibus duobus irato altero. Qui non repugnat, dictis est
sapientior.'' Et Cicero Ι. Offi: “ Sit,” inquit, “sermo lenis,
minimeque pertinax.’'

Inutile autem: tum quia, ut ait Clemens in Paedag. pro
inani verborum victoria contentio ipsa suscipitur3 tum quia
etiamsi admonendi alterius causa suscipiatur, tamen con-
tentionibus, ut ait Bonaventura, de Infor. Nov. p. 1. c. 363
raro aliquis emendatur.

Tertio: Quia contentio dirimit charitatem et gignit
inimicitias ut Basilius ait in Ascet. Nobis autem finis est
esse a tumultu et perturbatione alienos, ut Clemens ait.
Et hoc sibi vult, inquit, illud 1 “ Pax tibi,'' 2. Paedag. c. 7.

Augustinus autem: “Vitio contentionis,'’ inquit, “et
invidiae jurgia nutriuntur inter homines, quibus consumitur
societas et vita: id quod usu atque experimento jam patet.
Nemo enim libenter agit cum iis qui ad contradicendum
prompti sunt ; sed hos omnes detestantur et fugiunt, contra
vero qui cedunt, amantur ubique.” Et ab Aristot. 2. Rhet.
inter eos qui amantur, numerantur ii qui contentionum
minime sunt studiosi, nec pervicaces ac duri: Καὶ μὴ
φιλόνεικοι μὴδὲ δυσέριδες. Sic apud Teren. Simo. Facile omnes
perferre ac pati cum quibus erat, cumque iis se dedere,
eorum obsequi studiis, adversus nemini.

Quarto: Quia signum est ostentationis, aut hominis
nimium sui juris, suaeque sententiae, aut ejus qui caeteros

¹, Coll. 16.

