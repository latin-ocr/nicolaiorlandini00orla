De Poem'z‘entz‘zk. 1 2 3

(erat nam senex) et antiquitatis in eo Coenobio, et officii,
dignitate praestaret; tamen quia ex Alexandria, quo
necessitatis gratia perrexerat, et eadem necessitate tardius
quam spoponderat revertisset, jussus est ab Abbate
monasterio cedere, et in ultimo incipientium ordine se
tenere. Propter quidvis aliud autem, ct nulla culpae causa,
poenam impositam humiliter et alacriter subiit dispensator
quidam Monasterii Alexandrini apud eum, quem dixi
Abbatem, vir pudicus ac moderatus, qui jussus est ab
Abbate sane intempestive ex Ecclesia facessere; roga-
tusque a B. Joanne Climaco Abbas ille cur innocentem
plecteret, respondit: exercitationis causa, et ut unius
exemplo prodesset multis, et ut increpatione illa coronae
materiam et facultatem daret, ut supra significavi.l

Eaedem conditiones requiruntur ab eodem nostro Patre
in omni gradu et processu poenae. Tres enim esse possunt
in excipienda poena gradus, quos in Constitutionibus Pater
indicat. Primus est in admittenda et accipienda ξ’ poeni-
tentias vero hujusmodi prompta voluntate quisque admit-
tere deberet. Alter est in subeunda et sustinenda3 multi
quippe sunt, qui prompte initio, et humiliter, et cum desi-
derio sui progressus impositam poenam admittunt, qui
tamen postea non libenter subeunt, et in agendo segnes
sunt. De hoc dicitur in Exam. “Interrogetur an omnino
velit subeundo et adimplendo quasvis poenitentias, scilicet
obedientem se exhibere;’'3 et ξ 41, “Poenitentias pro
erratis et negligentiis et defectibus injunctas magna cum
humilitate subeundo.” Tertius est gradus in explenda et
perferenda usque ad ultimum; quoniam multi subeunt, et
ad tempus aliquod sustinent alacriter et humiliter, qui
tamen ea diuturnitatis taedio victi non explent, nec ad
praestitutam diem patientiam tenent. Ideo de hoc dicitur,
ibidem, adimplendo quasvis poenitentias ; prius dixit sube-
undo, postea adimplendo.

¹ Grad. 4. ² P. 3. c. 1. ἓ 15.
³ C. 4. 33.

