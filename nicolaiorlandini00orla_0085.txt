De agenda ubique vita. 6 5

habeamus aliquem, quo cum esse et colloqui jucunde
possimus, nam etsi cum iisdem saepe agendum est, in
frequentissimis etiam Collegiis interdum fit, ut non nisi
uno aut altero relictis caeteris continenter utamur. Verum
iis, qui spiritu divino sunt praediti, grata potius est solitudo
haec quam molesta: desunt namque occasiones delictorum,
quae in multitudine saepe abundant. Et quanquam
Instituti nostri non est arctam quandam solitudinem
persequi, tamen quando ea nobis praeparat Deus, exis—
timare nos oportet eam nobis pernecessariam esse, ut
quae mentis solitudinem adjuvet, quae quidem quanti sit
facienda Bernardus indicat Ser. 40 in Cant„ “Sancta,’‘
inquit, “anima sola esto, ut soli omnium serves te ipsam,
quem ex omnibus tibi elegisti. Fuge publicum, fuge ct
ipsos domesticos, secede ab amicis et intimis, etiam et ab
illo qui tibi ministrat. An nescis te verecundum habere
sponsum, et qui nequaquam suam tibi velit indulgere
praesentiam praesentibus caeteris! Secede ergo, sed mente
non corpore, sed intentione, sed devotione, sed spiritu.''
Hoc igitur pacto tertiae causae occurri potest.

Quarta erat causa Superioris severitas aut lenitas,
quae ipsa quoque ex iisdem radicibus ortum habeat3
quippe ex vitio subditorum, qui vel nondum cordis
humilitatem didicerunt, vel nimia sui corporis teneritudine
atque indulgentia student adhuc commodis suis, vel ad
perfectionem spiritus non contendunt, fere oritur haec
mutationis cupiditas vel molestia. Nam qui vere humiles
sunt, nec vitam amant laxiorem, contentoque cursu ad
eam quam dixi perfectionem nituntur, ii cujusvis Praepositi
severitatem atque duritiem non solum aequo animo ferunt,
verum etiam boni consulunt, et beneficii loco ducunt, cum
ab eis arguuntur et increpantur, et ad exactissimam legum
normam sine ulla indulgentia diriguntur3 hi inquam nihil
cum suis unquam moderatoribus habent litium, utuntur
iis placatis atque tranquillis. Imo quo duriores fuerint,

eo ipsi magis in spiritu ac virtute proficiunt, quia, ut ait
F

