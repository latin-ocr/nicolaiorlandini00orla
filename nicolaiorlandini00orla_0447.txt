De uecessitale moderati laboris. 427

omnino cessare, sed necesse est semper agat aliquid et
moliatur, quia in eo scilicet vita hominis sita est, et ut
Tyrius Maximus ait, nihil agere ad mortuum pertinet.
Ideo videmus pueros etiam tum, cum cessant, exercitatione
aliqua ludicra delectari, ut ait Cicer0; et opifices ipsos in
suis interdum opificiis ludibundos quodammodo, et in
laboribus sine labore versari. Sicut de quibusdam agri-
colis dicit Augustinus: “Tanta eos cum voluptate animi
agricolare, ut eis sit instar poena} inde ad aliud evocari.'’1
Facit hoc delectatio quam labor habet hominis naturae
maxime consentaneus. Ac propterea Deus primum homi-
nem, antequam peccaret, posuit in paradiso voluptatis
ut operaretur illum,2 quod opus haud dubie delecta-
tionis erat non laboris, jucunditatis non molestiae. Sed
qui labor ante peccatum jucunde et quasi per ludum
suscipiebatur, susceptus est postea cum tristitia atque
sudore, ut esset poena peccati qui erat lusus ante pecca-
tum. Usus autem ac consuetudo laboris naturam ostendit,
qui si moderatus sit delectationis ex se plurimum habet,
qua mirifice valetudo juvatur.

Propter animum autem ab omnibus suscipiendus est
labor aliquis corporis, tribus potissimum ex causis. Primum
propter humilitatem, opus enim manuum ad humilitatem
valet plurimum3 servorum quippe et humilium videtur,
non nobilium atque ingenuorum manibus laborare. Quod
ni esset ita, non ita nos moneret Ecclesiasticus: “Noli
extollere te in faciendo opere tuo.'⁷3 Monet enim Salomon,
ne detrectemus laborem tanquam indignum natalibus
nostris, servorum quippe, non nobilium videtur. Et prop-
terea de populo Hebraeo sub persona Joseph, a laboribus
conficiendorum laterum liberato, dicit David: “Amovit
seu divertit ab oneribus dorsum ejus, manus ejus in
cophino servierunt.'’4 Ubi Augustinus: “Per cophinum,''
inquit, “significantur opera servilia, mundare stercora,
terram portare cophino servilia sunt opera. In cophino

¹ De Gen. lib. 8. ad lit. c. 8. 2 Gen. 2. 3 Eccl. 10. 4 Psalm 80.

