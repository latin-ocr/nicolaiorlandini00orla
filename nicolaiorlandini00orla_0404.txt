384 De ratione vivendi Socz‘etatz's.

adhibetur initiis, benedictio gratias continet; nam, cum
dicimus: “Benedic Domine nos, et haec tua dona, quae
de tua largitate sumus sumpturi,” et “Oculi omnium in te
sperant Domine, et tu das escam illorum in tempore
opportuno,” et similia; nonne, quae ad gratias et laudes
Dei pertinent, admiscentur? Cujus benignitatem, largi-
tatem, et providentiam agnoscere genus quoddam gratia-
rum est.

Duobus ergo temporibus adhibenda est gratiarum
actio, et initio mensae cum accumbimus, quam bene-
dictionem appellamus; et in fine, cum a mensa disce-
dimus. Haec fuit priscae illius ecclesiae disciplina de qua
Tertullianus: “Non prius,’' inquit, “discumbitur, quam
oratio ad Deum praegustetur.‘' Et mOX, “Atque oratio
convivium dirimit.''1 Quanquam non desunt e veteribus
Patribus, qui inter ipsas quoque epulas velint nos Deo
psallere, et gratias agere, ut quemadmodum eas egimus
ante cibum, sic et ante potum nominatim agamus.

Clemens quidem ita praecipit: “Quemadmodum ante-
quam sumamus alimentum laudare nos convenit factorem
universorum; ita etiam in potu nos ei decet psallere,
cum ejus creaturarum efficimur participes.''² Sed nimirum
ad tollendos ethnicorum in conviviis ritus, qui inter
recentes christianos etiam tum perseverabant, illud vide-
tur praecepisse ; vult enim psalmodiam esse loco fistularum
et tibiarum, quarum in conviviis cantu olim ethnici ute-
bantur, nisi forte id ab eo praeceptum putemus imitandi
Christi causa, qui non modo cum panem, verum etiam
cum calicem accepisset, gratias item egisse legitur.3 Ex
quo forsitan mos quorundam irrepsit benedicendi inter
epulas potus, quod haud scio an passim sit usurpandum,
praesertim aliis inspectantibus, et mensae universae bene-
dictione jam praemissa, ne necesse sit singulis iterum
benedicere. Recte igitur Constitutio praecipit, ut grati
animi causa, et praemittatur in communi mensa benedictio,

Ἰ In Apolog. c. 39. ² Paedag. l. 2. c. 7. ³ Matth. 26.

