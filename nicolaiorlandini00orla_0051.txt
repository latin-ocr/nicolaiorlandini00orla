De Salute Propria qnoerenda. 31

aliorum salutern procurandam accessissent, suae fecisse
jacturam3 et ab iis potius aliquid hausisse unde ipsi
laederentur, quam ut in eos transfunderent, unde illi
juvarentur. Ideo Basilius in Institutione Aspirantium ad
vitam perfectam: “ Si qui corde perfecto,'’ inquit, “in via
Dei ita profecerint, ut nihil eis timendum sit, iis potius
concedimus, quin et quandoque jubemus, ut propriae cellae
consolationem intermittentes proximos conveniant.'' Imo
Abbas Abraham apud Cassianum ait,¹ “Hoc illusionis
genus esse, quo implicantur infirmi; qui cum et de sua
salute sint dubii, ipsique adhuc magisterio atque insti-
tutione egeant aliena, ad convertendos alios et regendos
diabolicis illusionibus instigantur.'' Tale quid habet
Bernardus, ut infra dicemus. Altera causa est, quia qui
nondum se ipsum excoluit atque perfecit, numquid fieri
potest, ut alios excolat atque perficiat? Nam in omni
animali fieri videmus, ut sui simile non prius gignat,
quam absolutum perfectumque sit animal: id quoque in
spiritali homine usu venit, ut alios sui similes gignere
ac docere non possit, nisi prius se ipse instituerit atque
perfecerit. Itaque legimus sanctos viros non prius admo-
nitos fuisse divinitus alienae quaerendae salutis, quam
evasissent ipsi perfecti, multumque temporis in solitu-
dinibus latuissent3 ut dc Antonio, Hilarione, et Apollonio
monacho, aliisque id genus hominibus memoria proditum
est: nec alios quemquam voluisse docere, nisi quod
prius ipsi fecissent, ut apud Cassianum2 praecipit Abbas
Nesteroth. “ Nec quemquam,'' inquit, “verbis docere
praesumas, quod opere ante non feceris.'‘

Hinc colligo, si quis in proximorum causa minore
cum utilitate versatur, ejus rei culpam sustinere plerumque
negligentiam adhibitam in progressione spiritus et vir-
tutum: nam qui pleniore spiritu ac virtute se imbuerunt,
ii quoque de suo caeteris etiarn impertiunt, cum quibusque
sua bona communicant.

1 Coll. 24, c. 13. 2 Coll. 14, c. 9.

