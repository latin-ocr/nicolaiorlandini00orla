5 16 De ratione vivendi Socz'elalz's.

mato dumtaxat sanctissimo Jesu nomine. Immo in·
senectute atque affecta jam aetate, cum ei guttur intu-
muisset, et ferrum esset adhibendum, immobilis atque
intrepidus ad vulnus stetit3 placidumque chirurgum
increpans; “Seca,” inquit, “audacter et viriliter incide,
nunquam, mihi crede, novacula ista ardentes martyrum
laminas superabit.'’

Commendat etiam nobis B. Dorotheus1 obedientiam
et patientiam illius sancti senis aegrotantis‚ de quo supra
diximus: cui cum frater quidam minister oleum lini,
quod lethiferum est, pro melle in ejus pulmentum incautus
infudisset, senex silentio unam et alteram patinam degus-
tavit.

De Patre etiam nostro Francisco Borgia2 memoria
recens testatur, solitum eum fuisse, cum aegrotaret, per-
amara pharmaca haurire 'sorbendo; cumque cibi etiam
insuaves gustatui amarique praeberentur, eos item avide
tanquam dulces et suaves arripuisse. Quanquam quod
in hoc genere illustrius habemus exemplum P. N. Ignatio,
qui medici, quoties aegrotaret, ita se dicto audientem
praebebat, ut ejus monita pro oraculis duceret, neque ea
modo quae sensui inimica, verum etiam quae noxia vale-
tudini essent, quoniam a medico, qui quidem peritissimus
initio non fuit, praescripta erant, minime recusabat.

Meminisse etiam quid Constitutiones nostrae aegritu-
dinis tempore a nobis exigant, promptam atque alacrem
nostram facient erga medicos et infirmarios obedie11tiam.2⁵
Nam sic ajunt: “Observetur tam in victus ratione, quam
in medicinis, quod medicus praescripserit, quantum fieri
potest3 nec infirmus in his quicquam curet.'' Quod
Joannem Baptistam Piscatorem fecisse videmus: ita
enim corpus suum regi ac tractari sinebat ut mortuus,
nihil oblatum respuens, nihil postulans non oblatum,
Et mox vetant Constitutiones infirmum loci mutationem
postulare, si ibi, ubi est, minus recte valeat. Immo ne

¹ Ser. 9. ² In vit. l. 4. c. 9. ³ 3. p. c. 2. 1. G.

