De vita communi. 8 1

Hae rationes proximorum ferme salutem, et bonum
spectant alienum 3 reliquae nostrum ac proprium.

Quarta igitur ratio est propter concordiam mutuam
religiosamque disciplinam, quae in his vitae rationibus,
quas suscepit Societas, magis conservantur, quam si durum
aliquod vitae genus atque insolens sequi mallet. Cum
enim multa complectatur hominum genera, qui non omnes
easdem vires habent easdemque naturas, profecto necesse
sit, si non omnes hac comitate vitae quasi quadam aequa-
bilitate contineat, quotidie plurimos a communibus legibus
excipere, ut in quibusdam aliis familiis usu venit. Laudat
fflimacus1 Abbatem quemdam cujusdam arctioris coenobii,
quod non omnibus eadem dispensari juberet, sed aliis
alia pro cujusque necessitate ac natura. Et B. Benedictus
non omnes etiam in sua familia aequabiliter tractandos
praecipit, sed tum puerorum, tum senum in dispensandis
iis, quae ad corpus pertinent, propriam jubet haberi rati-
onem. In Societate vero multo major varietas est quam
in ulla alia familia, non aetatum modo ac naturarum, verum
etiam nationum ac nmnerum; quibus singuliS, non sine
domesticae disciplinae perturbatione, certa sit quoad victum
habenda ratio, nisi ipsa vitae communitate, ut diximus,
aeque omnibus consulatur; haberi enim talis ratio sine
magna legum relaxatione atque exceptione non potest,
in illa aspera duraque vita. Quod si nulla hujusmodi
relaxatio, occasio datur infirmis aut rapiendi aut obtrec-
tandi. Ita obedientia: aut paupertatis disciplina pericli-
tatur, ut in multis ordinibus usuvenit, in quibus sibi
quisque privatim aliquid seponit, unde suae vel necessitati,
vel voluptati prospiciat. Necessaria est igitur immunitas,
legumque solutio, jam perfecta illa disciplinae ratio con-
stare non potest. Imo sensim labitur et laxatur in dies,
curn quotidie alii aliis excitentur exemplis, qui lege item
excipi volunt. Hinc porro animorum dissociatio atque
dissidium, dum alii aliis videntur in dispensatione praeferri.

1 Epist. ad Pastorem, c. 15.
G

