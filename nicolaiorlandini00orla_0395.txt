De Disciplina Meum. 375

50 Postremo in reliquo trunco corporis moderando
comedentis modestia cerni debet, ne dissolute confuseque
sedeat, ne crura longius explicet, ne pedem pedi supponat,
vicissimque inter se permutet, ‚aut etiam agitet, et id genus
alia, quae in sedendo spectaculum exhibent indecorum.
Nam quae in omni sessione vitanda monent Sancti, ea
multo magis in sessione mensae declinanda sunt. Doro-
theus: “In mensa religiose et modeste, non dissolute et
confuse sedeas.'’1 Clemens: “Si sederint, ne pedes saepe
permutent, nec alterum femur femori supe1·ponant.”2
Basilius: “ Sedeas, nec crusimponas alteri pedi, est enim
segnitiei indicium et animi extravagantis.’'3 Denique
Bonaventura: “Sedens non pigre in latus reclines te,
nec crura longa extendas.’'4 idemque membrorum agi-
tationem in mensa reprehendit. Hcec et similia vitanda
sunt servo Dei, quia “Ex visu cognoscitur vir,''5 ut ait
Scriptura; et ex eo quod foris cernimus, argumentamur
quale sit id quod intus latet.

Sequitur decentia, quae reliqua omnia vitia removet
quae, vel a nimia aviditate ciborum, vel ab illiberali educa-
tione nascuntur. In quibus breviter perstringendis, tria
mensae tempora distingui possunt: initium, progressus, et
finis. Et quidem quoad initium, illud potissimum vitan-
dum est vitium. Ne cum accubueris morae impatiens
statim ad cibum manum explice53 indicat enim id tum
illiberalem educationem, tum nimiam edendi cupiditatem,
quae scilicet ratione frenanda est, ut complures admonent
Sancti. Clemens: “Si in medio plurium sederis, ne ante
ipsos manum porrigas.”G Et est regula S. Pachomii: “Ne
ante Praepositum domus tuae manum in mensa extendas.''
Beatus etiam Isaias: “Si ad amicum tuum diverteris, eum
tibi omnibus in rebus antepone, ut et in mensa prius
discumbat, et prius cibis manus admoveat.”⁷ Et Beatus
Vincentius: “In principio cum sederis, ne extendas subito

¹ Ser. 20. ² Paedag. l. 2. c. 7. 3 Ascet. Ser. de Renunt.
⁴ Spec. Disc. p. 1. c. 19. ⁵ Eecl. 19. ⁰ Paedag. l. 2. e. 7. 7 Reg. 11.

