542 De ratione vivendi Socz‘etatz‘s.

valetudinariis ad dies aliquot ministrare, ut et humilitatis
charitatisque suae specimen darent, et haec spiritualis vitae
quasi prima fundamenta jacerent ac locarent.

Quare cum tot opportunitates et commoda secum
afferat diligens aegrotorum ministerium, studere pro se
quisque debet, cum huic muneri praepositus cst, ut omni
cum laude ei praesit, quo verius dici possit magna aegro—
torum a nobis cura geri, ut Constitutiones nostra: praeci-
piunt. Atque haec de hac Constitutione satis, quae et ad
eos, qui praesunt, et qui ministrant aegris spectat. Restat,
ut quemadmodum ferendi sint morbi ex 50 Summarii
Constitutione commoneamus.

IN REGULAM SUMMARH QUINQUAGESIMAM.

“QUI aegrotat, humilitatem ct patientiam suam praesefe-
rendo, non minorem aedificationem, dum morbo laborat, iis,
qui ipsum invisent et cum eo versabuntur et agent, quam
dum valebat corpore, ad majorem Dei gloriam praestare
curet, verbis piis, et ad aedificationem facientibus utendo,
quae ostendant aegritudinem acceptari, ut donum de manu
Creatoris ac Domini nostri: quandoquidem non minus
donum est quam sanitas’'

Explicatis jam iis regulis ac ConstitutionibuS, quae ad
recuperandam valetudinem amissam faciunt, consequens
est, ut illud alterum quod initio propositum erat, quomodo
ex iisdem regulis ferendi sint morbi breviter explicemus.
Ad id autem perscripta est quinquagesima Summarii
regula, quaa tum ex Constitutionum examine, tum ex
earundem Constitutionum parte tertia sumpta est. Prior
enim pars usque ad ea verba “praestare curet''¹ tota ex
quarto examinis capite: posterior autem ab eo loco

0

“ verbis piis ’'- usque ad calcem, ex primo tertiae partis

¹332· ²§17.

