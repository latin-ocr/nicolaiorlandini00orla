216 De ratione vivendi Socz‘elatz's.

gulis paene momentis suscipiuntur, in quibus omnibus
rectam gerere mentem, neque unquam detorquere, im-
becillitatis nostrae non est. Ut enim qui totum diem
J'aculatur, necesse est, ut in eodem simili versu a scopo
frequenter aberret; ita in tot suscipiendis actionibus fieri
non potest, quin a recto mens nostra frequenter aberret.
Secundo, oritur difficultas ex varietate et diversitate
rerum, quae et in homine vel ab homine geri solent. In
homine enim insunt non modo facta, verum et dicta et
cogitata, quae ut recta sint omnia, recta quoque adhibenda
mens est; et hic difficillimum est, ut in omnibus dictis,
factis, cogitatis recta geratur intentio. Quamvis enim
facta saepe sint recta, dicta certe aut cogitata, quae mul-
titudine et numero longe superant, non omnia possunt
esse talia. Quis enim ita supra se ipsum excubet, ut
nullum unquam verbum excidat ex ore vacue, nulla sit
inutilis cogitatio! Quod quia perdifficile et arduum est,
idcirco jure Deum precatur Ecclesia in communibus pre-
cibus, quae Prima diei hora canuntur, “ut dirigat sensus,
sermoneS, et actus nostros 3 '’ et “ ut ad nullum declinemus
peccatum3 sed ad ejus justitiam faciendam nostra pro-
cedant eloquia, dirigantur cogitationes et opera.'' Ubi
tria haec enumerat, dicta, facta, cogitata. Praeterea inter
ipsas actiones atque opera alia varietas est; quaedam
enim sunt spiritualia, quaedam corporea, alia naturalia
ct humana, alia quasi divina, nonnulla ex suo genere
bona ac sancta, aliqua ex seipsis neutra atque indiffer-
entia. Jam in spiritalibus bonis ac divinis haud ita
forsitan difficile fuerit recta Deum spectare et puram
tueri mentem, quia earum vis ac natura ad id invitat,
et proxime referuntur ad Deum ex genere suo, ut est
orare, concionari, psallere, et id genus alia. At in humanis
ac naturalibus quibusdam actionibus Deum unum quaerere,
rectamque servare mentem, plus negotii est, quia persaepe
ipsius naturae motus studium placendi Deo in nobis nec
sentientibus antevertit, ut cum corpus reficimus et quieti

