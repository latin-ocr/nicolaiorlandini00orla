40 De societatis F ine.

Augustinus: “Admonere possumus per strepitum vocis
nostrae3 si non sit intus qui doceat, inanis fit strepitus
noster. Cathedram in coelo habet, qui corda docet: ergo
de coelo gratia ejus precibus evocanda.’'1

Ex quo colligo maximo eos in errore versari, qui, cum
ad animorum causas accesserint, nimium suae doctrinae
tribuunt, nimium naturae donis, quibus forte sibi videntur
instructi. Nihil enim ista valent in animorum quaerenda
salute, si abfuerint divinae gratiae praesidia. Nec minus
errant, qui cum sapientia, doctrina, caeterisque naturae
muneribus nequaquam satis se ornatos agnoscant, con-
tinuo abjiciunt animos, desperantque in eo genere se
aliquid posse: perinde ac si in ipsorum facultate et
sapientia, non in Dei bonitate atque clementia, sita esset
animarum salus atque conversio. Nam ut reliqua *omnia
in ipsis sint imbecilla, tamen satis instructi prodeunt ad
animarum lucra atque praedarn, si divina instructi sint
gratia. Atque hoc demum animos debet addere.

Alterum vero, quod ad modum spectat, ex parte
nostra studium est vehemens ac diligentia, quae verbo
illo Constitutionis “ impense ’¹ significatur. Jubet enim Con-
stitutio ipsa in salutern proximorum ac perfectionem nos
totos impendere: hoc est, vires omnes ac nervos, et quid-
quid valemus ac sumus. Hoc est enim “impense '’ : neque
satis est mediocre aliquod studium; sed vehemens Con-
stitutio requirit. Id quod ex tribus perspici potest.
Primo, quia procuratio alienae salutis ac perfectionis
non minus cadit in Societatis finem, quam procuratio
propriae: sed propriam omni studio diximus esse quae-
rendam, et hunc esse propositum nobis finem ; ergo et
eodem aliena salus perfectioque curanda. Secundo, id
intelligi potest ex multiplici apparatu instrumentoque
Societatis‚ quo ad animarum causas suos praeparat. Huc
enirn spectant omnia literarum studia, omnesque doctrinae,
in quibus plerique ita desudant: huc dona omnia et talenta

1 In id 1 Joan. 2. “ Unctio ipsius docet vos de omnibus.''

