416 De ratione vivendi Socz'elatz's.

ut qui suas necessitates indicant, usu ante atque experi-
mento didicerint id quod vel necessarium esse, vel noxium
valetudini videatur, et hoc verbis illis significatur: “Cum

ἲ

animadverterint nocere; vel necessarium esse.’ Sunt enim
aliqui in his quse ad valetudinem pertinent nimis sus-
piciosi, et quadam quasi imaginatione ac mentis errore
ducuntur potius quam re et veritate, omnia reformidantes,
ab omnibus tamquam noxiis refugientes. Quorum mores
atque querelas ita describit in Canticis Beatus Bernardus :
“Legumina,” inquit, “ventosa sunt, caseus stomachum
gravat, lac capiti nocet, potum aquae non sustinet pectus,
caules nutriunt melancholiam, choleram porri accendunt,
pisces de stagno aut de lutosa aqua meae penitus com-
plexioni non congruunt. Quale est hoc, ut in totis
fluviis, agris, hortis, cellariisve reperiri vix possit quod
comedas? Putate, quaeso, monachum esse non medicum,
nec >de complexione judicandum, sed de professione.'’ Sed
multo ante, Beatus Augustinus, a quo Bernardus sumpsit,
sermone quodam de prudentia: “In hac,” inquit, “fratres
mei solitudine constituti toto affectu orare debemus et
pati. Patienter enim portare debemus omnia, nec dicere
praesumamus: Ecce legumina ventosa sunt, caseus sto-
machum gravat, lac capiti nocet, aquae potum non sustinet
pectus, caules melancholiam nutriunt, choleram porri accen-
dunt, pisces mihi non sapiunt. Nolite haec dicere fratres
mei, nolite etiam cogitare, non enim seculum reliquimus -
ut delicate pasceremus in eremo.⁷'1

Secunda conditio est, ut suas necessitates, non simul ac
existimaverint vel animadverterint aliquid sibitnocere
vel neccessarium esse, sed post adhibitas Deo preces.
Nam, ut ait Clemens, per orationem examinatur modus,
quo quis se habeat ad id quod oportet. Duo autem
omnino bona ex hac oratione provenerunt: Primum lux
a Deo, qua quis dispicere possit utrum, in patefaciendis

necessitatibus suis, cupiditate an necessitate ducatur.

¹ Ad Fratres in Erem. Ser. 4.

