3 54 De ratione vivendi Socz'elatz's.

Hoc praesidio castitatis idem B. Hieronymus se usum
scribit. Horrebant sacco membra deformia, et squallida
cutis situm Ethiopicae carnis obduxerat. Quod idern de
eo confirmat Augustinus ad Cyrillum; et Climacus:
“Summum,” inquit, “adjutorium, scilicet oppugnationis
tempore, praestabit cilicium et cinis. Ad asperitatem
cilicinam refertur omnis asperitas cultus, quo scimus
Sanctos omnes maxime delectatos, et multos religiosos
uti solitos laneis vestibus, non linteis, ad arcendum carnis
luxum, tollendamque mollitiem inimicam castitati.
Postremum castitatis adjumentum est assidua cordis
custodia, ut huc spectare videatur praeceptum illud Sapi-
entis z “Omni custodia serva cor ruu1n.’'1 Custoditur autem
cor iis declinandis fugiendisque, quae ei nocent. Nocent
autem praecipue duo: otium, et pericula quae imminent;
ergo haec duo maxime fugienda sunt. Fuga otii triplici
occupatione continetur, ut ex Sanctis accepimus: piarum
rerum meditatione3 lectione prcesertim Scripturarum3 et
opere manuum. His quippe tota monachorum vita
constabat, quibus occupati nullis vacabant cogitationibus
pravis, Ac de meditatione quidem jam diximus. De
lectione autem Scripturarum saepe Hieronymus, praesertim
ad Rusticum: “Ama scientiam Scripturarum, et carnis
vitia non amabis.'‘ Demetriadi quoque certas legendae
Sacrae Scripturze constituit horas, non modo ad delecta-
tionem et instructionem animae, sed ut infra significat,
etiam ad custodiam castitatis Et B. Gregorius ait:
“Quemlibet exempla Patrum, ac Scripturarum praecepta
considerare debere, ac sic illis mentem occupare ut
lasciviae inquinamenta non spectet.'’2 De opere autem
manuum idem Hieronymus ad eandem virginem cum
dixisset: Habeto lanam semper in manibus; et talia hujus-
modi manuum opera, quorum occupatione distineri posset,
enumerasset, subdidit: “Haec observans, et te ipsam
salvabis et alias, et eris magistra sanctae conversationis,

² Prov. 4. ² In 1. Reg. lib. 6.

