228 De ratione vivendi Socz'elalz‘s.

est potius in patria, quam perfectorum hominum in hac
vita; ut, ex Bernardo, significat Bonaventura, qui deifi-
cationem propterea appellat, quoniam sic affici deificari
est. Deificatio autem, ut ait Bernardus, nihil relinquit
in voluntate admixtum vel proprium, sed totum per inten-
tionem in Deum dirigit: “O pura,‘’ inquit, “et defaecata
intentio voluntatis, eo certe defaecatior et purior, quo in
ea de proprio nihil jam admixtum relinquitur; eo suavior
et dulcior, quod totum divinum est quod sentitur, Sic
affici, deificari est.''1 Tamen hinc intelligi potest, qualem
velit P. Ignatius nostram esse mentis intentionem, cum
dicit serviendum esse divinae bonitati: “propter 56 ipsam
potius, quam ob spem praemiorum vel timorem poenarum'';
nimirum beatos imitari nos vult, quorum cst in Deum totos
rapi, et Deum propter Deum pure sincereque diligere.

Jam vero qureret hoc loco quispiam, utrum P. N.
Ignatius, cum bonorum aut malorum spe metuve juvari
nos vult, intelligat bona vel mala dumtaxat aeterna, an
etiam temporalia. Diximus verba illa Patris: “Quamvis
hinc etiam juvari debeant,’' ad spem praemiorum aeter-
norum, aut ad metum aeternarum poenarum pertinere
potius quam temporalium: nam aeternitatis nullam men-
tionem facit, aut temporalis spatii.

Respondeo : etsi verba Patris ad aeterna bona vel mala,
potius quam ad temporalia videntur referri, posse tamen
ad haec etiam pertinere. Ratio hujus, quia divina provi-
dentia indidit in animis nostris sitim delectationis, utilitatis,
et honoris, quo facilius ad finem nostrum promoveamur;
sunt enim tamquam media. Sed nos divinae sapientiae
ordinem pervertimus atque turbamus, dum de mediis
finem facimus, vicissimque dc fine media. Quoties enim
divinae bonitati servimus propter hujus vitaz commoda,
finem ad media referimus, non haec ad illum. At si quis
utatur vitae commodis, quo Deo famuletur alacrius ac
diligentius, jam is agnoscit media ut media, et finem ut

¹ De Diligendo Deo. c. 10.

