De Regionibus peragrandis, 59

“Erat inter omnia pericula solatium virtus mittentis.''
Ergo expectandum est dum mittamur; non ultro nos ad
Missiones ingeramus Quanquam Missiones aliquae, ut In-
dica et Japonica, et aliae hujusmodi, quae plus laboris et
molestiae, quam honoris habent et commodi, etsi nimis
quaeri ac curari non debent, cum laude tamen, adde etiam
cum merito, postulantur: indicant enim plerumque animum
terrenis exutum affectibus, et Christianae Crucis amicum,
et talis voluntas ac postulatio grata est etiam iis qui
praesunt, et Christi vices apud nos obtinent.

Deinde, oratione ac deprecatione nos maxime munia—
muS‚ cum in varia loca mittemur, missionem nostram
ardenti studio Domino commendantes, ut sit proximis
salutariS, nobis autem minime noxia. Ideo Constitutiones
ipsae jubent pro missionibus praesertim majoris momenti
missas et preces indici :1 id quod etiam ab Apostolis fuisse
servatum, testis est Lucas; nam de Saulo et Barnaba in
eisdem Actibus ita dicit: “Tunc jejunantes, et orantes
imponentesque eis manus, dimiserunt illos.''2 Ecce non
modo preces, verum et jejunium ad Missiones adhibebant :
tanti refert ad eas se comparare ac praemunire.

Quare si tam proprium est Societatis nostrae diversa
loca animarum causa peragrare, si nostrorum hominum
profectiones adeo sunt animis totique Ecclesiae salutares:
Si ex altera parte vigilat Satanas, et nostris conatibus
se opponit, si perpetuo circuit quem devoret, et quotidie
perambulat ad perdendas animas: Cur nos item ad eam
perambulandam non accendimur, ut praedas illi eripiamus
e saucibus, feramusque pereuntibus opem, quorum infi-
nitus est numerus? Nam si in eo obtorpescimus, si
languemus, neque hunc in nobis animum studiumque
sentimus, qui dici possumus de Societate nos esse, cujus
est proprium diversa loca pro animarum salute peragrare!

1 P. 7, c. 2, ξ 1. 2 Act.13.

