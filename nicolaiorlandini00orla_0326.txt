306 De raz‘ione vivendi Socz‘elatz's.

tem justitia: suae melius infirmitate roboretur.” Quod ipsum
eleganti Sacrarum Literarum typo confirmat. Nam ‘¹' cum .
populo Israelitico divisa est terra promissionis, tribui
Ephraim tributarius dicitur factus populus Chananaeus,
non interfectus. ‘ Habitavit,’ scriptum est, ‘ Chananaeus in
medio Ephraim tributarius‘1 Quid enim Chananaeusr
gentilis videlicet populus, nisi vitium significat? Quia,
dum magnis virtutibus terram promissionis ingredimur,
vitia quaedam parva retinemus, quasi Chananaeum vivere
in terra nostra concedimus. Qui tamen tributarius efficitur,
quia hoc ipsum vitium, quod subigere non possumus, ad
usum nostrae utilitatis humiliter retorquemus. Sic et in
libro Judicum scriptum est: ‘Hae sunt gentes quas
Dominus dereliquit, ut erudiret in eis Israelem& Israel‚‘'
Gregorius inquit, “reservatis gentibus eruditur, quando in
quibusdam minimis vitiis elatio virtutis nostrae compri-
mitur, ct in parvis sibi resistentibus discit quod ex se
majora non subigit.’'³ Quod quidem humilitatis lucrum
quanti tandem resumatur, ut nec abjicere animos, si quid
in vita delinquimus, jure debeamus3 nec perturbari moerore
nam, si minus una ex parte proficimus, proficimus certe
et augemur ex altera, et per eam quam hinc discimus
humilitatem, ad perfectam virtutem humilitatemque con-
scendimus.

Haec igitur et similia in nostris lapsibus cogitanda,
ne aut moerore afficiamur, aut animis concidamus. Sed
de his, deque toto Examine satis, ad laudem et gloriam
nominis Dei in secula seculorum. Amen.

¹ josue 16. ‘·' Jud. 2. ³ Mor-al. l. 4. c. 24.

