In Regulas Modestzae. 643

Syr. c. 45: “Ne sis velox ingressu tuo praeter causam
necessariam te compellentem.'’

Haec necessitas tum justissima est, cum intervenit
charitas aut salus animarum. Propterea dicitur Dei Mater
cum festinatione in montana contendere, Luc. Ι. ut
charitatem suam erga Elisabeth partui proximam exhi-
beret: nescit enim tarda molimina Spiritus Sancti gratia,
ut idem Ambrosius dicit in Luc. 1. Propterea etiam
Joannes Apostolus, ut revocaret adolescentem quendam,
quem educandum reliquerat civitatis Episcopo, a latro-
ciniis, “conscenso equo totas laxabat habenas, minorem
esse existimans equi velocitatem pro sua festinatione,’' ut
refert Clemens Alexandrinus et Chrysostomus ad Theo-
dorum lapsum. “Quin etiam cum adolescens, princeps
latronum factus, ad Joannis adventum repente fugisset,
joannes oblivioni tradita senectute, ac motione quae
mundum consequi solet, fugientem persequitur, gravi voce
clamitans: Consiste in loco, fili, Christus me misit ad te.'’
Necessitas quippe festinationis, et cursus erat ejusmodi,
ut contra decorum S. Apostolus faceret, si senis decorum

tenere voluisset.
30. Ex nimio studio videndi aliquid, aut audiendi aut

habendi. Quod si id quod videri aut haberi appetitur,
fluxum aliquid aut inane est, festinatio vituperatione non
caret: quippe curiositas inutilis est. Sin autum sanctum
aliquid aut divinum, festinationi potest ignosci, interdum
est tribuenda laus; quia pietas quaedam est. Talis fuit
festinatio pastorum, cum ab Angelo admoniti ad visendum
venerunt Infantem; Luc. 2. Talis festinatio Petri, et
Joannis currentium ad monumentum, nimio studio videndi
Dominum redivivum; Jo. 10. Luc. 24. Talis et tur-
barum, cum audiendi videndique Christi cupiditate irrue-
bant in eum3 Luc. 5.

Quoad tertium. Ut autem certam decori rationem
teneamus, sex spectanda sunt. 10. enim habenda est ratio

aetatis: neque enim idem debet esse gressus adoloscentis‚
PP 2

