260 De ratione vivendi Socz'elatz's.

modo, se ipsum explorabat ac discutiebat, sed saepissime
ac frequentissime in die, hoc est singulis ferme horis5
ut de eo a primis illis nascentis Societatis Patribus acce-
pimus. Quod Sancti aliqui multo ante et fecerant, et
praeceperant. Dorotheus enim sic ait: “Sane cum admo-
dum delinquamus, peccemusque, obliviscamurque facillime
delicta et peccata nostra, opus esset in horas cura dili-
genti et examinatione, quo pacto scilicet ambulassemus
id momenti, et temporis ; et in quo deliquissemus. Deberet
unusquisque nostrum a se ipso, tanquam judex, rationem
cujuslibet facti extorquere.”1 Et B. Benedictus, ut supra
diximus, id in suis Regulis statutisque consilii dat, ut
fratres, si vere progredi ad virtutem velint, actus vitae
suae omni hora custodiant. P. igitur Ignatius Sanctorum
consiliis vestigiisque insistens, non modo bis in die, (quod
caeteris p1·aescripsit,) verum etiam singulis horis, suas actiones
ac mores expendere ac dijudicare solitus est3 tanti facie-
bat hanc sui pectoris discussionem.

Ad judicium autem aestimationemque Sanctorum accedit
ratio, cur necessaria videatur quotidiana suae conscientiae
discussio. Quae quidem peti potest, partim ex iis quae
omnes homines in suis artibus atque opificiis, natura duce,
faciunt3 partim ex Ethnicorum Philosophorum disciplina,
in quibus maxime vis rationis elucet, et quam vitae ducem
et magistram secuti sunt. Illud autem meminisse oportet,
homines cum simus mente ac ratione praediti, necesse
esse ut ad rationis normam atque regulam omnia
nostra cogitata, dicta, facta dirigamus, mentisque oculos
reflectamus ad mores nostros Idcirco enim ratio atque
mens donata hominibus a Deo est, ut in hoc a caeteris
animantibus distinguantur, ut suas ad actiones interdum
animum revocent, videantque quales illae sint; caeteri
vero animantes, cum rationis consiliique expertes sint, non
possunt ad ea quae agunt se ipsi reflectere. Nos autem
ratione praediti, et possumus, et debemus. Duo autem

² Ser. 11.

