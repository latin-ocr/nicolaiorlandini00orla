646 De ratione vivendi Socz‘etatz's.

ordo, et quid habeat boni. Secundum : quaenam in comi-
tatu modestiam maxime pariant.

Quoad primum. Servandus est religiosis ordo, cum
simul iter faciunt, quatuor de causis.

10. Ad ornatum, ac decorem, qui quidem in ordine
maxime situs est. Nam si qua multitudo, nullo servato
ordine, prodire velit, magna confusio oriatur necesse esti
sin autem ordo servetur, et bini ternive prodeant, jam
confusio tollitur, decor existit. Quare Bonaventura, Spec.
Disc., par. 3. c. 6. “Ordo,’' inquit, “inordinationis con—
fusionem excludit.'' Idemque illud Isa. 59. “Non est
(judicium in gressibus eorum‚’' huc refert3 “quod in eorum
gressibus non invenitur judicium, qui inter eundum
ordinem non attendunt.''

Quod autem hic ordo confusionem tollat, pulchritu-
dinem pariat, apparet etiam in aedificiis, quae fenestrarum
multitudine distinguuntur; quae quidem si ternae quaternaeve
ordine quodam constructae fuerint, magna ex earum
prospectu pulchritudo consequitur: contra vero multa
confusio, ac perturbatio, si nullo sint inter se ordine, ac
proportione distinctae. Apparet etiam in columnis basili-
carum ac templorum quas ordine collocatae, quamvis multae
sint, pulchritudinem efficiunt, quam profecto non efficerent,
nisi mutuo sibi paribus intervallis responderent. Planius
etiam cernitur in Natura, et quidem ne longe abeamus,
in humano corpore: in quo pleraque necessaria fecit
natura ipsa duplicia germana et gemella, ut observat
Plutarchus de Amor. Frat. Manus, pedes, oculos, aures,
nares, tanto ordine ac descriptione, ut cum binos oculos
fecerit, ita fecit ex aequo, ut alter alterum non excederet,
sed parem locum sedemque tenerent, itemque bina brachia,
bina crura, et ita bina, ut sibi mutuo in suis sedibus apte
respondeant.

20. Ad declarandam animorum conjunctionem, et
societatem. Corporum enim associatio societatem ani-
morum facile arguit, quae inter religiosos esse debet. Ubi

