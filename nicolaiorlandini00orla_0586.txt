566 De ratione vivendi Socz‘etatz's.

dormiunt; in multitudine eorum consumitur vestimentum
meum, et quasi capitio tunicae succinxerunt me: com-
paratus sum luto.'' Erat enim tanta vermium multitudo
e tabifico illo humore manantium, ut pellem suam
vel carnem, quam vestimentum appellat, totam con-
sumerent atque immutarent: hebraice enim est: “In
multa vi mutatur vestimentum meum, ita ut non pelle
carneque, ut antea, sed ulcere et sanie totus, quantus ego
sum, contegar.'‘ Id quod verbis insequentibus magis etiam
explicat. “Et quasi capitio tunicae succinxerunt me:‘'
hoc est, ut habetur hebraice, “Sicut os tunicae, quae
collum cingit totumque deinde corpus operit, ita ego
totus a collo ad pedes pessima tabe sanieque contegor
et quodammodo succingor;” ideo “comparatus sum,”
inquit, “luto;” nimirum propter ulcerum furfures et
porriginem. Id quod ante dixerat, c. 7. “Induta est
caro mea putredine et sordibus pulveris,'’ id est furfuris et
porriginis, quae inter scalpendum decidebat. Ex quibus
intelligi potest, quam foedum esset spectaculum videre
sanctum virum sic deformatum, ut oculis horrorem
incuteret, et apud omnes redderetur abominabilis. Dicit
enim ipse de se: “Abominantur me, et longe fugiunt
a me, et faciem meam conspuere non verentur.‘' Quid,
quod ita eum morbus pestilens deformaverat, ut eum
tres ejus amici, qui consolandi gratia convenerant, non
agnoverint? Idcirco enim non agnoverunt, ut ait Olym-
piodorus, quia antiquas corporis notas tetra lues obliterarat.
Et quidem de se ille dicit: “Pelli meae, consumptis
carnibus, adhaesit os meum, et derelicta sunt tantummodo
labia circa dentes meos:” et cap. 30. “Cutis mea denigrata
est super me, et ossa mea aruerunt prae caumate,” id
est, prae ulcerum incendio. Quale igitur corpus illud erat
ad hanc maciem coloremque redactum? Augebat
horrorem morbi nauseamque gravitas odoris, quae, ut
Chrysostomus ait, erat ipsa peste molestior, ut non mirum
si tum fugerent universi. De quo foetore plura etiam infra.

