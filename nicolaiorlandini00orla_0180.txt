160

OPUSCULU M SEPTIMUM.

DE MANIFESTANDIS SE MUTUO FRATRIBUS. JUXTA
REGULAM DECIMAM SUMMARH IN EXAM. C. 4. ἓὸ,

“ BONI etiam omnes consulant ab aliis corrigi, et ad
aliorum correctionem juvare, ac manifestare se invicem
sint parati, debito cum amore et charitate ad majorem
spiritus profectum.”

Decima haec Summarii Regula eodem Constitutionis
paragrapho, ac proxima quam explicuimus, continetur; tres
autem. tribuitur in partes. Prima est, ut boni omnes
consulant ab aliis corrigi: Altera vero, ut boni item
consulant ad aliorum correctionem juvare: Tertia, ut
manifestare se invicem sint parati. In Examine autem
sic habet: “Num etiam boni sit consulturus (quod et ipse
et quivis alius facere debet) ab aliis corrigi, et ad aliorum
correctionem juvare3 ac num manifestare sese invicem
sint parati ?'' Interrogatur autem haec quisquis ad Socie-
tatem primo admittitur, quia difficultatem praecipuam
habent. Difficile est enim, et natura: valde repugnans,
tum ab aliis corrigi velle, tum ad alios corrigendos
operam suam afferre, tum etiam aliorum indicare peccata;
ideoque ad ea sc paratum spondere debet quisquis hoc
Institutum amplectitur. Et quoniam in proxima Regula
de perferendis aequo animo iis qui nos indicant, actum
est3 consequens est nunc ut, reservatis in aliud tempus
duabus prioribus hujus Regulae partibus, de indicandis
ac deferendis aliis vicissim agamus.

Tertia autem haec pars duo omnino continet. Primum
enim alios deferendi difficultatem indicat, cum dicit :.
f‘Manifestare sese invicem sint parati.'’ Deinde deferendi

