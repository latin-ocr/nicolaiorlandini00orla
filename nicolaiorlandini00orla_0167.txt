De delationis defficultate. 147

constitutio autem neminem excipit, seu quem religionis
antiquitas, seu quem dignitas Praelationis, seu quem
sanctitatis commendet opinio; dicit enim: Contentus esse
quisque debet. Et qui initio interrogatur, An ejus rei
contentus futurus sit? in omne tempus interrogatur quod
in religione traducturus est. Quare ipsi quoque Praeposiffi,
et Praefecti inferiores debent esse contenti ut ad suos
vicissim Superiores deferantur. Hoc autem haud dubie
magna difficultate non caret. Sed quoniam hoc quoque
ex eodem superbiae fonte ortum habet, ad id elevandum
ac tollendum eadem praesto esse debet humilitas, vera
inquam, minimeque ‚ficta, quze facit ut delationes aequis—
simo feramus animo. Si enim vere humiles simus, non
solum nos ipsos accusabimus, quod plerique facere suo
jam ore non dubitant; sed etiam tum, cum ab aliis
accusabimur et deseremur, eorum accusationibus facile
concedemus, eorumque sententiae nostram protinus adscri-
bemus.

Ut enim in Moralibus Gregorius ait: “Multos no-
vimus, qui arguente nullo peccatores se esse confitentur3
cum vero de culpa sua fuerint fortasse correpti, defensionis
patrocinium quaerunt ne peccatores esse videantur.'’1 Super-
biae autem vitium est, ut idem ait in Homiliis, ut quod
de se fateri quisque quasi sponte dignatur, hoc sibi ab aliis
dici dedignetur. In eandemque sententiam Bernardus:
“Sunt‚” inquit, “qui peccata sua sic confitentur ut videri
possent ex desiderio mundandi cordis id agere, nisi quod
ea, quae ipsi sponte dicunt aliis, ab aliis patienter audire
non possunt.”2 Nimirum id oritur ex ficta et simulata
humilitate, non vera atque germana. Quod quidem
Monacho illi apud Cassianum exprobavit Abbas Serapion,3
qui summam sui abjectionem habitu praeseferebat ac verbis,
seseque tantis asserebat involutum esse flagitiis, ut ne
usum quidem hujus communis aeris capere mereretur3
nam cum per usitatae collationis occasionem Abbas ille

ἓ Lib. 22. c. 15. ² De Adv. Dom. Ser. 4. ³ Coll. 18. c. 11.
K 2

