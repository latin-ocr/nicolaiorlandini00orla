De Examina 2 5 3

“Nullus est qui agat poenitentiam super peccato suo,
dicens: Quid feci?'’1

Qui quidem loci, licet de examinanda universe
conscientia, temporis definitione sublata, praecipiant3
indicant tamen etiam necessitatem quotidiani examinis.
Nam, si ante Judicium interrogare nos ipsi debemus,
ut in conspectu Dei propitiationem inveniamus, quo
nobis praestare potest hoc judicium non jam instare?
Repetent enim a nobis hac nocte animam nostram, et
ante Deum subito sistendum erit; quid ergo miseris
nobis fiet, si nullum nostrum de nobis ipsis judicium
antecessit, nec pridie ante placavimus Judicem quem
offendimus, et cujus ante tribunal repente deducimur?
Quotidie autem cum Deum offendamus, septies enim
in die cadit justus, quotidianum etiam de nobis ipsis
judicium exercere nos convenit. Ut si ad judicium
Dei nocte ipsa traducimur, paratas jam habeamus
expeditasque rationes nostras, ne confundamur. Qui
enim in judicium hujus seculi vocandi sunt, ii, ut
S. Thomas eodem simili utitur, in se ipsos inquirunt
et sacta sua recognoscunt, ne, cum comparuerint ante
Judicem, muti atque elingues inveniantur, ignari
prorsus quid respondeant. Eodemque modo caeteri
loci ad quotidianum examen accommodari possunt.
Nam, cum quotidie ambulemus via Domini, vias nostras
quotidie coram eo necesse est arguamus, quotidie
ponamus corda nostra super vias nostras, quotidie nos
ipsos dijudicemus, quotidie agamus poenitentiam super
peccatis nostris, dicentes: Quid fecimus? Si quidem
quotidie delinquimus, et peccamus.

Praeter hos communes locos, qui universe id praeci-
piunt, duo alii esse possunt, quibus quotidianum com-
mendetur examen. Uterque autem ex Psalmis. Alter
est ubi, per os David, Spiritus Sanctus ita nos admonet:
“Quae dicitis in cordibus vestris, in cubilibus vestris

¹ Jer. 8.

