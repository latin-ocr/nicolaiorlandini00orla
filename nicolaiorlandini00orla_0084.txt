-64 De Societatis F ine.

putavit, sed expectandam dixit horam suae in Hierusalem
profectioni53 sic et nos insidiantem spiritum coenodoxiae,
cum ad celebriora loca nos incitat, repente fugabimus,
expectandumque dicemus tempus, quo in ea mittamur,
si ita tulerit divina voluntas. tque hoc erit hujus
secundae causae remedium.

Tertia vero causa, quae est paupertas ac solitudo
collegii vel domus, ex prudentia carnis oritur, et inopia
spiritus; nam si spiritus ccelestis abundat, paupertas mihi
solitudoque molesta non erit, imo eas in deliciis habebo,
ut quze sunt materia segesque virtutum, “cujus rei gratia
ad coenobium me contuli, quare Hugo, si tibi videtur,
inquit, locus, ubi habitas, pauper esse, id totum Dei causa
aequo animo ferre debes, memor te ad coenobium acces-
sisse, non ut deliciis viveres, sed ut tibi salutem pareres et
virtutes.''

Audi etiam, quid de hac carnis prudentia Bernardus
dicat, cum ad nepotem suum, qui locum mutarat, et ex
ordine Cisterciensi scilicet arctiore, in Cluniacensem migra-
verat laxiorem.

“Quid?'’ inquit. “Salus ergo magis in cultu vestium,
ct ciborum est opulentia, quain in sobrio victu vestituque
moderato! Si pellicife lenes et calidae, si panni subtiles
et pretiosi, si longae manicae et amplum caputium, si
opertorium sylvestre et molle stramineum sanctum faciunt,
quid moror et ego quod te non sequor! Sed haec infir-
mantium sunt fomenta, non arma pugnantium. ‘Ecce
enim qui in mollibus vestiuntur, in domibus regum sunt.'
Vinum et simila, mulsum et pinguia corpori militant, non
spiritui. Frixuris non anima saginatur, sed ca1·o.’'1

Quod autem attinet ad solitudinem, quac quosdam
scepe deterret, id quoque non leve est inopia: spiritualis
indicium, nam qui cum Deo colloqui et sermocinari
didicit, alterius sermonem non requirit: quanquam nulla
est tanta solitudo, vel in exiguis parvisque collegiis, quin

³ Epist. 1.

