526 De ratione vivendi Socz'elalz's.

et verae charitatis agnoscunt. Externi porro sive sint
propinqui atque cognati, qui nonnunquam invisunt aegro—
tum, sive medici, qui eum curant, et continenter inspiciunt,
videntque ea, quae aegrotorum gratia geruntur magnopere
aedificantur, nec cessant dc religione ipsa et sentire optime,
et ejus ubique praedicare charitatem. Qua in re saepe fuit
admirationi Societas.

Sexta ratio, quia religiosa vita ac valetudo praesertim
in Societate magnifacienda est, cum tota spectet ad salutem
animarum. Nam si regularis aliquis homo pereat, et qui
¹sibi vacat uni, unus homo tandem perit: at cum perit is,
qui totum se porrigit atque explicat ad aliorum utilitatem,
damnum ejus ac jacturam plurimi sentiunt: ideoque in
morborum periculis omni is cura studioque fovendus est.
Hac de causa Bernardus1 ait jure a Paulo habitam esse
rationem Timothei, quem modico vino propter stomachum
jubebat uti, quia ejus vita, inquit, tenerae adhuc· et nascenti
Ecclesiae pernecessaria erat. Non autem hinc suos sibi
volebat monachos frustra blandiri, qui in solitudine vitam
agebant, quique sibi tantum ipsi vacabant, non autem
proximis. ι

Septima ratio ac postrema, quia aegrotorum sive etiam
valetudinariorum‚ omnes enim hoc nomine comprehendi
volumus, multo est deterior conditio, quam recte valentium.
Plurimis autem deterior est rebus, sed praecipue decem.

10. Quia {egroti pluribus indigent quam valentes, quod
est miseriae et infelicitatis. Majore autem subsidio pietatis
indigent, ut ait Bonaventura‚‘2 triplici ratione. Primo propter
sustentationem vitae; quia cum sibi ipsis sufficere non
possint, si ab aliis etiam relinquantur, coguntur deficere,
nec subsistere queunt. Deinde propter restaurationem
sanitatis, et virium, quas in morbis amittunt. Cum enim
sanus et robustus solum egeat ad sustentationem victu.
aeger et infirmus gemina refectione indiget, tum ne pereat,
et quod ei reliquum est perdat, tum etiam, ut, quod amis-

¹ Ser. 30. in Cant. 2 De sex alis Praelat.

