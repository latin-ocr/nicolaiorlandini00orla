2 De constitutionum Observatione.

dicitur, esse conservationem atque incrementum Societatis ;
finem inquam proximum, nam ultimum statuunt, ut etiam
in nona parte dicitur, majus Dei obsequium et universalis
Ecclesiae bonum.1

Ad hunc autem finem proximum obtinendum tria
nobis Constitutio, quam explicamus, ostendit. Unum ex
parte Dei: alterum ex parte cujusque privati: tertium
ex parte totius religionis.

Ex parte Dei plurimum valet ejus praecipuum auxilium,
quod ex quinque rebus quae in hoc prooemio tanguntur,
sperari tuto potest. 10 quidem, quia cum sit Creator
rerum omnium ac Dominus, nullo negotio conservare atque
augere hanc minimam Societatem potest; ideo dicitur
“Creatoris nostri ac Domini.” 20, quia scit tenetque ratio-
nes conservandae, gubernandae et promovendae Societatis‚ et
propterea dicitur “Summa Sapientia.'' 30, quia bonus cum
sit, vult eam omnino conservare et augere. Ideo dicitur
“Bonitas’' 40, quia Societatis incolumitas, conservatio et
incrementum ad ejus obsequium et servitutem pertinet,
et idcirco additur “in suo sancto servitio.'' 50, quia ipsa
Societatis initia atque institutio id nobis pollicentur, in
quibus eadem Potentiae, Sapientiae, et Bonitatis attributa
cernuntur, et ob hanc causam dicitur, ut “eam dignata est
inchoare ; ’‘ non enirn inchoasset, nisi aut posset, aut sciret
aut vellet inchoatam perficere et ad suum exitum finemque
perducere.2 Quod ipsum decima etiam constitutionum
parte noster Pater ostendit, ubi ait, non mediis humanis
institutam esse Societatem, sed gratia Omnipotentis Dei,
ideoque in eo solo spem constitui oportere, quod conser-
vaturus sit, et promoturus hoc opus, et juxta hanc spem
statas et frequentes ubique precationes praecipit adhi-
bendaS,3 quod quidem singulis hebdomadis et mensibus
et anniS facimus, ut constitutiones ipsae praescribunt. Hac
nimium spe fiduciaque in Deum se sustentat Apostolus
cum Philippensium sibi pollicetur in fide constantiam ;4

¹ Cap. 3, §8— ‘2 ἓ 1. ³ Ρ. 10, ἕ 1. “¹ Cap. 1.

