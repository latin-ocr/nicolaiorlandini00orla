424 De ratione vivendi Socz'elatz's.

laborant, qui modum in laboribus non noverunt. Nolo
tamen hinc aliquos, orationis praetextu, ansam arripere
fugiendi laboris. Id enim esset in contrarium vitium
incurrere, quod Basilius damnat ;1 et in suis Gradibus
Climacus, cujus verba sunt: “Cum senserint fragiliores
quique ac segniores graviora sibi imperari, tunc orationes
proferre contendunt.'' 2

Secunda vero causa, cur immoderatos labores corporis
Constitutio nostra prohibeat, est, quia detrimentum cor-
poribus afferunt. Non enim tam prosunt moderati, quam
obsunt immoderati; totum quippe corpus atterunt, non
partem aliquam, ut asperitates multae sponte susceptae.
Ideoque, poenae loco, olim a Deo primis parentibus labor
impositus: “Maledicta,” inquit, “terra in opere tuo, in
laboribus comedes ex ea cunctis diebus3 nempe, quia
audisti vocem uxoris tuae, et in sudore vultus tui vesceris
pane tuo.''3 Hinc nimirum mors quae peccanti proposita
fuerat, ex defatigatione quippe corporis morbus, ex morbo
dissolutio totius hominis ac naturae.

Clemens quoque Alexandrinus immoderatos labores
improbat: “ Quemadmodu1r1,” inquit, “optimum est labores
cibos pi‘aecedere3 ita supra modum laborare pessimum
est, et laboriosum, et morborum causa.'’

Ne nimii igitur sint labores corporis qui valetudinem
perdant, Constitutiones ipsae cavent, non modo praecipiendo
ut in iis modus quidam ab unoquoque adhibeatur, quantum
in se est, verum et statuendo ut certis temporibus atque
horis a labore cessetur, tum vero ut pro cujusque viribus
labor corporis et officia dispertiantur. Sic enim habent:
“Quamvis unusquisque paratus esse debeat ad quodvis
officium assumendum quod ei fuerit impositum, animad-
vertendum tamen erit in illis, quae robustiores ac fortiores
homines requirunt, ut ii qui corporis habitudine juxta
officiorum rationem praediti sunt, quantum fieri potest,
constituantur,''4 Quod ipsum olim praeceptum est a

¹ Ascet. c. 37. 2 Grad. 4. ³ Gen. 3. 4 P. 3. c. 2. ἓ 5. l. F.

