626 De ratione vivendi Socz'etatz's.

sereno vultu, explicataque fronte fuisse. Ribad. l. 5. c. 5.
Lege etiam de B. Georgio, cujus discipulus Theodosius
affirmavit se, cum duodecim ipsos annos observasset
magistri vultus, nunquam eos vidisse turbatos.1 Et de
B. Malachia Episcopo sic Bernardus: “Vultus hilaritatem
nec fuscavit moeror, nec levigavit.'’ Et in 2. Ser.: “Tam
modestus,'' inquit, “ut levitatis non posset esse suspectus:
tantillus tamen, ut hilarem vultum ab omni tristitiae naevo,
vel nubilo vendicare sufficeret.''

20. Abundantiam Divini Spiritus atque gratiae serena
frons indicat, si tum serenitas constans sit. Ut in Antonio,
quem scribit Athanasius florido semper vultu laetoque
fuisse: “Habebat,” inquit, “in vultu magnam gratiam,
et admirabile a Salvatore hoc etiarn munus acceperat.
Si quis enim ignarus ejus inter multitudinem monachorum
eum videre desiderasset, nullo indicante, caeteris praeter-
missis ad Antonium currebat, et animae puritatem agnos-
cebat ex vultu, et per speculum corporis gratiam sanctae
mentis intuebatur.'’ Et in Martino, quem narrat Severus
a nemine visum esse moerentem: “Unus,” inquit, “idemque
semper, coelestem quodammodo laetitiam vultu praeferens,
extra naturam hominis videbatur.” De Nat. Mart.
or. 1.

De B. vero Bernardo sic scriptum legimus: “In vultu
claritas praefulgebat, non terrena utique sed coelestis.'’
Nam de Sanctissima Dei Matre quid attinet dubitare?
Quae cum gratiae fontem peperisset, non poterat non etiam
vultu praeseferre laetitiam. Narrat autem Epiphanius, lib.
de haeres. eam habitam esse pro Dea, tanta erat floridi
oris laetique pulchritudo. Et Damascenus ejus commendat
venustatem oris. Et Nicephorus, Eccl. hist. l. Ι. c. 23, ex
Epiphanio maxime eam affabilem fuisse tradit, et sine
perturbatione, et omnis iracundiae prorsus expertem. Et
alibi ait: “In oris divinitate fuisse Filio simillimam, et
Filium matri.'' “Quippe abundantia cordis,” ut ait Emis-

1 In Prat. Spir. e. 108.

