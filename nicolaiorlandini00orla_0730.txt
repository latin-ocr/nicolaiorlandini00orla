710 De ναίεσκε vivendi Socz‘etatz‘s.

cutionis cor inflammat, veluti vinum, propter eam quae
inest in mutua confabulatione, dulcedinem; et verbum
verbo nectitur, ut etiam si cupias tibi ipse, ubi semel
coeperis, temperare non possis: multa enim ad verbositatem
invitant. Primo, tempus ipsum post epulas, quo exhi-
larari, et quodammodo dilatari vult animus; deinde insti-
tuta, ut diximus jam, collocutio; difficile est enim in
cursu sermonis imperare sibi modum in loquendo, et
continere linguam, cum jam velut e carceribus missa in
medio stadio praecipiti lapsu procurrit. Tum exemplum
colloquentium3 qui eos sermones inferunt qui nos provocant
ad loquendum, et quidem ex improviso: vix ut cavere
liceat in sermone peccatum.

Collusio quoque, animique remissio modestiam omnem
in loquendo requirit; quia, ut ait Augustinus in Confes-
sionibus, volentes gaudere extrinsecus, facile evanescunt;
ubi autem mens intus solvitur, foris etiam liberius lingua
pererrat. Atque haec est causa, cur lusus Sancti fere non
admittunt. Imo Chrysostomus, in Matth. hom. 6. t. 12.
inventum diaboli dicit esse ludum: “Non dat,'‘ inquit,
“Dominus ludere, sed diabolus.’'

Verum nihil est, quod moderatos ludos, qui ad animi
remissionem adhibentur, quisquam accuset: cum Joannis
Evangelistae habemus exemplum, qui suis cum discipulis
ludens inventuS, admonuit apta similitudine eum, qui
offendi ea re coeperat, necessariam esse animo relaxa-
tionem aliquam3 ne nimis intentus tanquam arcus animus
aliquando frangatur. Vide Cassian. col. 24. c. 6.

D. etiam Thomas, 2. 2. q. 168. a. 2. ludos concedit,
modo tamen nihil habeant turpe, vel noxii, nec funditus
gravitas animi resolvatur.

Quarto, cum perturbatione aliqua incendimur, aut com-
movemur, etiam tum modestiae in loquendo habenda ratio
erit. Quia perturbatio modum nescit; sive ea sit irae,
sive nimii amoris, sive odii, sive alterius aegritudinis, aut
affectionis. Nam et qui ira incenduntur, continere linguam

