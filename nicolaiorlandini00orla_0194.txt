174 De ratione vivendi Socz'elcztz‘s.

indices; multi enim ea re potius offenduntur, quam ut
juventur et corrigantur.

Optanda est igitur vel maxime et haec admonendi
fratris ratio, quae maxime noscitur salutaris; id quod
Sanctis olim viris legimus usitatum. Climacus enim, cum
multas et praeclaras laudes cujusdam Alexandrini Coenobii
commemorasset, hanc silentio praetermittendam non puta-
vit. “Si quando,'' inquit, “ contingeret, ut eorum aliquis
absente Abbate quidquam maledici, aut alias noxii vel
otiosi sermonis loqui coepisset, occulto nutu latenter tum
frater alius gravitatis admonens, illum a capto sermone
retrahebat: quod si ille fortasse minus animadverteret,
jam qui admonuerat, prostrato ante illum toto corpore
abibat,’' Haec ille. Et certe nisi haec consuetudo, saltem
inter amicos religiosos teneatur, qui tandem fructus reli·
giosae sit amicitiae? Animadvertendum tamen est, ut in
admonendis se mutuo fratribus decoro serviant, nec quilibet
sibi has partes vindicet: non enim omnium est alterum
admonere, ut si tiro, et qui huc heri se contulit, admo-
nere seniorem velit. Sed admoneant sane adolescentulos
seniores, et qui religionis antiquitate praeeunt, recentiores;
ct se vicissim aequales, quo carior, et rationi consentanea
sit admonitio. Atque haec de mutua fratrum manifesta-
tione, mutuoque deferendi officio, cum necessitas incidit.

