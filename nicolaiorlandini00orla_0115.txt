De Poem‘tenlz'z's. 95

dum inferantur. David quidem electus Dei, cum vidisset
angelum caedentem populum, poenam sibi ipse a Domino
depoposcit ut a suis ovibus eam averteret: “Ego sum
qui peccavi, ego inique egi: isti qui oves sunt, quid
fecerunt? Vertatur obsecro manus tua contra me, et
contra domum patris mei.’'1

Narrat Climacus quendam ex antiquis illis monachis,
qui in Alexandrino coenobio excellenti cuidam pastori
parebant, cum nescio quid deliquisset, postulasse ab
Abbate, sibi ut liceret agendae poenitentiae causa ad
monasterium, quod Carcer Poenitentium appellabatur,
accedere: “Cumque medicum aspiceret, uti se durius
dolentem, projecit se in pavimentum, apprehendit pedes,
multisque illos lacrymis ubertim rigans, petiit ad eam se
quam dixi custodiam carceremque damnari, egitque vi
sua ut clementia medici in duritiam ve1·teretu1-.’'2

Alios etiam' narrat,3 postulasse ut mortui sepultura
carerent, et brutorum instar aut in profluentem abjice-
rentur, aut in patentes campos feris ac volatilibus laniandi ;
nonnullos autem rogare solitos, ut ferrum ac torques
collo imponeretur, pedesque ligno constringerentur, non
prius inde solvendi, quam animam exhalarent; alios item
ex poenitentibus a Domino petere consuevisse, ut morbum
incurrerent, et aspectum admitterent3 et alios ut aliis
poenitentiae suppliciique generibus afficerentur. Quae qui-
dem exempla satis indicant, quam sit proprium sanctorum
virorum non usitatis religionis oneribus ac laboribus
esse contentos, sed ultro novas sibi poenas assumere ac
postulare. Verum est enim quod ait Basilius, “Qui in
dilectione erga Deum sincerus est, non esse contentum
iis quae facit, sed semper additionem requirere, et plura
desiderare.''4 Quod confirmat B. Gregorius: eum ait,
“Electi non nunquam plus student agere, quam eis
dignatus est Dominus jube1·e.’'⁵

³ 2 Reg. 24. Β Grad. 4. 3 Grad. 5. 4 In Reg. brev. reg. 121.
5 L. 15, Moral. e. ΙΙ.

