50 De Socz'etatz's Fine.

Constitutiones ita aiunt: “Animadvertendum est, quod
eo fertur intentio voti illius, quo se obedientiae
summi Christi Vicarii sine ulla excusatione Societas
obstrinxit, ut quocunque gentium ad majorem Dei gloriam
et animarum auxilium, inter fideles vel infideles, nos
mittendos censuerit, nos conferamus. Nec intellexit
Societas particularem aliquem locum; sed ut per orbem
in diversas regiones et loca spargeretur.’'1

Planius etiam id apparet in ipsa formula Professionis,
quae traditur in Quinta Parte. In Quarta etiam dicitur :2
“Professa Societas, quoad ejus fieri potest, expedita ad
Sedis Apostolicae Missiones obeundas esse debet.’'3 Et
ob hanc causam Professi ipsi dicuntur habitationem
stabilem non habere. Qua in re maxime a caeteris Ordi-
nibus familiisque sejungimur, quarum pleraeque aut dorni
resident, aut si quae animarum causa per varia loca suos
interdum alumnos mittant, tamen nec in eo infrequentes
sunt, nec ei studio ita addictae, ut ad id sponsione voti
se alligent. Sola Societas tota in eo est, interposita etiam
peculiaris voti religione, ut quod sibi maxime proprium
esse voluit, perpetuum ac sempiternum sit.

40, Intelligitur ex fine Societatis, qui cum alius non
sit nisi propriae, atque alienae saluti ac perfectioni servire,
angusta sit caritas proximorum, si unius tantum loci
terminis coarctetur. Quae causa fuit,cu1· primi illi nostri
Patres peculiari se Obedientiae voto obstringerent Romano
Pontifici, ut ille decerneret, quo quisque mittendus esset,
et ubi quisque animaram causa laboraret, ut Constitutiones
ipsae significant. “Cum enim,'' inquiunt, “qui primi con-
venerunt in hanc Societatem ex diversis provinciis et
regnis essent, nec eis constaret, inter quas regiones
fidelium vel infidelium versari deberent, ne in via Domini
errarent, promissionem illam vel votum emiserunt, ut
Summus Pontifex eos ad majorem Dei gloriam, et juxta
ipsorum intentionem per orbem discurrendi, distribueret.’'⁴

1P.7,c.1.§1. 2Ρ.5.ο.;),.ξ3. 3P.4‚c.2,§4. ⁴P.7,c.1.

