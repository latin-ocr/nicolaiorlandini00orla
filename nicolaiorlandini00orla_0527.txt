De obedientia medicis, elc. 507

autem eis, tum in iis quae imperant animo salutaria, tum
in iis quae vetant; et in utrisque omni cum puritate.
Imperant enim ea, quae ad animae salutem spectant,
ut sacramentorum susceptionem, sive confessionis, sive
Eucharistiae, sive Extremae Unctionis, quibus aeger in
tuto collocat animam suam, seseque vel ad mortem
comparat tuto subeundam, vel ad sanitatem facilius
recuperandam; sublatis scilicet morborum causis, quae
saepe sunt ipsa peccata, ut satis indicat illud Ecclesiastici
in hoc ipso capite :1 “Qui delinquit in conspectu ejus qui
fecit eum, incidet in manum medici*⁸ Et idcirco, cum
haec imperant Superiores spirituales, magna eis cum
puritate parendum est: quandoquidem illi, ut in examine
subjicit P. Ignatius, “plenam animi nostri sanitatem
spiritualem omnino curant.''

Hoc autem praecipue tempore obedientiam N. P. a
nobis purissimam exigit, partim propter animae partim
etiam propter corporis discrimen. Puram vero intelligit
perfectam ac exactam, cui nihil sit propriae voluntatis
admixtum; id enim purum dicitur, cui ex alieno nihil est
admixtum, ut purum argentum, cui nihil aeris admixtum sit.
Quicquid autem tale est, perfectum est: idcirco obedientia
pura intelligitur usquequaque perfecta. Et hanc, inquam,
hoc potissimum aegritudinis tempore N. P. exigit propter
imminens animae corporisque periculum, si aegrotatio ipsa
sit gravior. Animae quidem periculum, quia si susci-
piendorum sacramentorum aeger admonitus non statim
obtemperet, sed moram postulet, dum vis morbi remittat,
et suam interponat quodammodo voluntatem, in magnum
se periculum conjicit perdendae animae in perpetuum.
Agitur enim de aeternitate; ideoque nullo modo audiendus
est: cum omnis interposita mora possit eum suscipiendis
sacramentis ineptum atque inhabilem reddere. Id quod
sollicite animadverti a superiore Constitutiones2 volunt
propter graves impugnationes daemonis, a quo summopere

¹C.38. ²P.6.c.4.§1.

