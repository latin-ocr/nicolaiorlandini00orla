476 De ratione vivendi Socz'etcztz‘s.

difficile est dare certam regulam, nisi quod inter duo
semper medium teneas.”1 Tertullianus de priscis Christianis
scribit: “ Editur, quantum esurientes capiunt, bibitur
quantum pudicis est utile.”2

In quantitate vero discreta, ciborum, ut dixi, numerus
et varietas consideratur. Qua in re habetur et a Societate
valetudinis ratio, quia varietatem removet, quae noxia est,
multitudinemque ciborum; sicut sanctus Benedictus, qui
duo tantum pulmentaria cocta praescribit, “ut forte,'' inquit,
“qui ex uno non potuerit edere, ex alio reficiatur: et si

fuerint inde poma, aut nascentia leguminum, addatur et

3

tertium.'' Ita nostra Societas terna quotidianis mensis

praebet obsonia: duo cocta; tertium ex pomis aut caseo.
Multiplicem vero varietatem, seminarium morborum, om-
nino tollit: nam, ut refert Clemens Antiphanes Delius
medicus vel hanc unam dixit esse morborum causam,
ciborum varietatem.

Obest autem valetudini dupliciter: primum, quia, ut
idem Clemens ait, insitum natura non est corporibus
nostris, ut multiplici ciborum varietate juventer24 imo
sanitati et viribus maxime convenire ait alimenti simpli-
citatem ac facilitatem, quod et ad digestionem et ad
levitatem corporis utile sit : ut vere videatur illud in sacris
libris testatum esse: “in multis escis erit infirmitas;''5
quod non de copia et vi cibi dumtaxat, verum etiam de
varietate intelligendum est. Secundo, obest valetudini
epularum varietas, quia gulam et abdomen irritat, cogitque
quodammodo temperantiae fines limitesque transire. Nam
ut Hieronymus ait: “Cum variis nidoribus sumant patinae,
ad esum sui, expleta esurie, quasi captivos trahunt : '' quod
etiam significat B.Berna1-dus.⁰ Objicies mihi societatis
consuetudinem per dies festos celebriores, diesque jeju-
niorum, quae varietate aliqua ferculorum mensas videtur
instruere. Verum haec ipsa extraordinaria victus ratio

1 P. 1. c. 8. ² C. 39. 3 L. 3. c. 1. ⁴¹ Eccl. 37.
⁶ Contra Jovinianum, l. 2. ⁶ In Apologia ad Gulielmum, t. 2.

