144 De ratione vivendi Socz'etatz's.

notata; sed requiritur praeterea curatio ac medicina viti-
orum, quae non tam in :egroti amicorumque potestate,
quam in manu medici sita est. Relinquitur igitur ut
Superior ipse persaepe nostri morbi sit conscius, qui nobis
aptam et peropportunam medicinam adhibeat. Ideoque
Basilius peccatorum revelationem iis praecipit faciendam,
qui mederi norunt, quemadmodum et morborum.1 30. Quia
ea quae a Superiore admonemur magis haerent memoriae,
propter reverentiam nimirum et verecundiam, ut quo-
tidianus usus docet. 40. Quia cum intelligimus non deesse
ex fratrum numero, qui ad Superiorem nos deferat, imo
passim nos habere observatores vitae morumque nostrorum,
cautius vivimus, damusque operam ut nihil in dictis factis-
que nostris sit, quod jure quisquam vituperare possit, quae
cautio dum rationem in officio eontinet, studium atque
institutum ingenerat recte sancteque vivendi. Consuetudo
enim etiam non sentientes ad rectam vitae rationem erro·
rumque expertem sensim adducit, ut Plutarchus ait.
Quapropter sapienter olim Nasica Scipio, deletis Cartha-
ginensibus et in servitutem redactis Achaeis: Nunc, inquit,
periculosa* res nostrae sunt, quia neque quos metuamus,
neque quos revereamur reliquos nobis facimus. Et sane
verissima est vox illa Senecae ad Lucilium: Aliquem
habeat animus oportet, quem revereatur3 et, ut idem
dicit: Magna pars peccatorum tollitur, si peccaturis testis
assistat. Sed de priore utilitate, quam universalem appel-
labamus, satis. .
Sequitur particularis utilitas, quae est humilitatis
disciplina, sic enim in Constitutione legimus : “Et
praecipue ad majorem submissionem et humilitatem pro-
priam.'' Et vere nihil ita animos nostros spiritusque
demittit, ut cum vitia nostra moresque minus commodi
notati sunt: quia turpitudo vitii pudorem incutit, pudor
modestiam atque humilitatem parit. Ut enirn, cum bene-
facta virtutesque nostrae celebrantur, erigimur et altiores

¹ In Reg. brev. 229.

