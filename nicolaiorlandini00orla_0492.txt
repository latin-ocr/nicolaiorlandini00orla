472 De ratione vivendi societatis.

Atque haec de ratione temporis. In cibis quoque
certum religio praescribit ordinem valetudini consentaneum.
Ordo autem ejusmodi in tribus rebus omnino cernitur ε.
10, in genere seu substantia ciborum3 20, in quantitate;
30, in qualitate. In substantia quidem, quoniam communes
cibos adhibet et vulgares, non exquisitos ac delicatos: in-
quo et valetudinis rationem habet, et religiosae modestiae.
Valetudinis quidem, quia receptum inter medicos est„
assuefaciendum esse corpus cibis vulgaribus et commu-
nibus, ut id robustius fiat; deliciis enim enervari molleque
reddi. Probat id Clemens Alexandrinus1 servorum atque
agricolarum experimento, qui cum vilissimis utantur escis,
sunt tamen suis heris ac dominis robustiores, saniores et
generosiores, Imo et inter nobiles multi, cum possint cibos
exquisitos ac pretiosos suis liberis adhibere, malunt tamen<
eos vulgaribus et communibus alere, ut robustiores evadant.

Modestiae autem religiosae rationem habet ipsa religio,.
quia religiosos docet aspernari delicias, et paupere non
pretioso victu delectari, cum paupertatem profiteantur, et
crucem Christi ferre condiscant. “Decet,'’ Bonaventura2v
inquit, “vas coelesti gratiae mancipatum a saeculi illecebris
abstinere.” Idemque, “Quam turpe sit,'' inquit, “pauperi-
bus hominibus cibaria quaerere lautiora, aut appositis non
esse contentos, quis sanae mentis ignorat ? '' Quocirca recte
praecipiunt spiritalis vitae magistri, ut iis religiosi cibis.
utantur, qui viles ac parabiles sint. Basilius: “Quicumque
cibus minore nos sumptu c necessitate liberat, is est
usurpandus: ostendit autem hoc et ipse Dominus, ubi
fatigatam populi multitudinem, ne in itinere deficeret,.
refectione, sicut scriptum est, excepit: cum enim miracu·
losam eam refectionem in solitudine posset sumptuosorum
eduliorum excogitatione extendere, et augustiorem reddere,
adeo tenuiter eos et frugaliter, rejecto superfluo, cibavit„
ut panes hordeaceos et partem piscis pani adjunctam
proposuerit.’'3

¹ L. 2. Paed. c. 1. ² Spec. Discipl. p. 4. c. 6. tr. 9. 3 In Ascefico, cap. 19.

