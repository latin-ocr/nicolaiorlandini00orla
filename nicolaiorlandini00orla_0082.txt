62 De Socz'etatzsse Fine.

me sic proximis valde prodesse, et plurimos habere qui
me quotidie consulunt, et me ducem ad animae salutem
potissimum volunt, propterea non libenter hinc migro.
Contra vero, si paucis hoc loco mihi videor posse prodesse,
et inanem meam operam collocare, continuo ubi habito
me loci toedet, et alio secedere in mentem venit, ubi
operam tempusque non perdam.

Hae sunt praecipuae causae, cur locus aliquis delectet,
aut non delectet. Sed expendendae sunt singuhe, et
earum inspiciendae radices, ut remediorum opportunitas
afferatur, reperiemus enim fere omnes, aut ex prudentia
carnis, aut ex tumore fastuque superbiae, aut ex inopia
devotionis ac spiritus ortum suum habere. Prima quidem
causa quae nationis erat ac regionis, partim ex prudentia
carnis oritur, quae patria magiS‚ suaque natione, quam
aliena delectatur; partim ex superbia, qua quis illuc non
libenter migrat, ubi obscurus futurus sit. Remedium
igitur peropportunum est duplex: alterum quidem ut
affectum omnem carnis et sanguinis exuamus, illius
praecepti memores, quod Abraham patriarchae a Deo
datum est, cum ei dixit, “Egredere de terra tua, et de
cognatione tua, et de domo patris tui, et veni in terram
quam monstrabo tibi ;''1 aut ejus quod per os David
sponsae animae datur, cui dicitur: “Audi filia, et vide,
et inclina aurem tuam, et obliviscere populum tuum, et
domum patris tui ;”2 neque enim fieri potest, ut quis Deum
bene sequatur, aut ejus decorem ex animo concupiscat,
nisi patriae, nationis, populique sui, quorum affectu retar-
datur, voluerit oblivisci. Docent enim Sancti Patres
apud Cassianum,3 patria? parentumque viciniam iis, qui
nondum perfectam animi mortificationem possident,
noxiam csse. Debet igitur, quisquis ad perfectam vitam
studiose contendit, in peregrino solo atque natione non
gravate versari; quia, si Sanctorum sententia patriae
vicinitas obest, ejus profecto longinquitas prodest. Alte-

1 Gen. 12. ‘⁶' Ps. 44. 3 Coll. 24, c. 9.

