De castitate. 3 1 7

ideoque maluit id universe praecipere‚ castitatis dumtaxat
summam, quo nostri niti debent, attingens. Non potuit
autem melius id universe praecipere, nec vero planius,
quam si, brevi quadam comparatione ex angelorum
puritate ducta, quidquid a S. Patribus enucleatius fuerat
de perfecta castitate praeceptum comprehenderet.

Porro in castitatis voto, potius comparationem perfec-
tionis ex angelis sumere, quam aliunde maluit ; quia, inter
caeteras eorum virtutesque divinas, iis maxime puritas
adscribi solet. “In resurrectione neque nubent, neque
nubentur, sed erunt sicut angeli Dei in coe10.'’1 Lucas
dicit: “AEquales angelis sunt.”2 Et respondens Achis,
“locutus est ad David: Scio quia bonus es tu in oculis
meis, sicut angelus Dei.⁷’3 “Sicut enim angelus Dei, sic est
dominus meus rex, ut nec benedictione, nec maledictione
moveatur.”4

Cur autem puritatis perfectio angelis adscribatur,
purique vulgo nominentur, triplex potest esse causa, aut
etiam quadruplex. Prima est quia sunt ab omni materiae
concretione sejuncti, et cum corporibus nihil habent,
ut humanae mentes, quorum contagione ac permixtione
foedentur, sed haec causa non est talis cur S. Angelis puri-
tatis perfectio tribuatur. Est enim iis, cum malis angelis
daemonibusque, communis, qui et ipsi quoque substantiae
quaedam abstractae sunt, et ab omni corporis concretione
sejunctae, et tamen immundi spiritus nominantur. “Cum
immundus spiritus exierit ab homine.”5 et, “Dedit illis
potestatem spirituum immundorum,''⁶ et, “In potestate
etiam spiritibus immundis imperat, et obediunt ei.”⁷ Sunt
igitur aliae tres S. Angelorum maxime propriae, quaeque in
malos angelos omnino non cadunt.

Secunda causa est quia per amoris affectum S. Angeli
conjunctissimi Deo sunt, nec alium amatorem agno-
scunt, praeter Deum, cujus faciem semper intuentur.

1 Matth. 22. ² Luc. 20. 3 1. Reg. 29. ⁴ 2. Reg. 14.
⁵ Luc. 11. 9 Matth. ιο, 3 Mar. 1.

