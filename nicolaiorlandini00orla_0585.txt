Patientia exemplo S. Job assumenda. 565

flamma eum absumeret: et quavis fera immanius undique
corpus circumroderet ac devoraret:” his verbis beatus vir
utitur. Idemque hom. 9. ad populum Antiochenum a'it
Satanam corpus Job conscidisse atque omnis generis
ulceribus perterebrasse. Denique tanta erat ’ doloris
acerbitas, et vis cruciamentorum, ut vel summae gravi-
tatis virum ejulare atque exclamare cogeret in media.
etiam hominum frequentia.1 “Mcerensss’ inquit, “incedebam ε
sine furore consurgens, in turba clamabam;'’ vel juxta Sep-
tuaginta, “sine fraeno steti in coetu clamans : ’¹ quasi dicat,
intemperanter et effuse ploro coram multis, qui circumstant,
doloris acerbitate vociferans. Quem quidem ejulatum ac
gemitum magnitudine doloris expressum aliter extulerat
C. 3, cum dixit: “Et tanquam inundantes aqua: sic rugitus
meus;'‘ quibus verbis tantum fuisse significat fletum suum,
ut inundantium aquarum sonitum imitari videretur. De
eodemque, c. 16. “ Facies,'' inquit, “mea intumuit a fietu,
et palpebrae meae caligaverunt.'' Ac denique tantis dolorum
fodiebatur aculeis, ut se sustinere posse diffideret. “Quae
est enim fortitudo mea, ut sustineam ? '' ait, c. 6. “aut quis
finis meus, ut patienter agam? nec fortitudo lapidum
fortitudo mea, nec caro mea aenea est.’'

20. Spectari potest ejus morbi gravitas ex foeditate
atque 1101-1·01-e:‘2 aiunt enim Job morbo elephantiaco
laborasse. Elephantiasis autem idem videtur ac lepra;
nisi quod cst acerbior, interdumque curationibus mitigata
transit in lepram. Et certe pessimum Scriptura illud
ulcus appellat, aitque saniem redundantem uon manibus
aut digitis Job obtersisse, sed testa: ne videlicet, ut putat
Chrysostomus, curatio esset stomachosior. Quanto igitur
erat horrori, quamque foedum corpus illud, quod a planta
pedis usque acl verticem ulceribus sanieque manabat!
eratque vermium fluxio illa perpetua, ut idem Chrysostomus
ait, a quibus devorabatur et absumebatur. De his quippe
Job ipse loquitur, cum ait :3 “Qui me comedunt non

¹ C. 30. ² In Olympiad. ³ C. 30.

