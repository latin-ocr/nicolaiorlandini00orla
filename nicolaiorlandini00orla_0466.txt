446 De ratione vivendi societatis.

est. At nec in collocutione familiari neque in convivio
tale aliquid cerni potest 3 nisi forte altercatio aliqua parum
opportuna religiosae quieti suboriatur. 50. Quia in ludis
sors ipsa delectat, quae victoriam facit inopinatam: narn
qui victor jam prope discesserat, repente commutata sorte
victus agnoscitur: et qui victus jam prope manus dederat,
conversa repente fortuna, victor evadit. Ex quo oritur
incredibilis quaedam voluptas propter exitus inopinatos

vicissitudinesque contrarias.
Est igitur ludendi relaxatio tum delectabilior, tum

melior ea, quae per collocutionem mutuam vel per epulas
adhibetur3 ut mirum jam videri non debeat, si dies unus
relaxationis hujusmodi plus juventuti ad valetudinem
prosit, quam quindecim usitatae; sapienterque a majoribus
videatur dies aliquis inter hebdomadam quieti hujuscemodi
dedicatus3 in qua et juventus, et qui gravioribus mentis
exercitationibus operam dant, praeter laxiorem loquendi
licentiam, uberioremque pastionem, ludorum etiam sese

jucunditate reficiant.
Atque haec de quarto interrumpendi modo graviores

mentis exercitationes Adjungi forsitan et quintus poterat,
qui in iisdem Constitutionum1 locis, earumque declara-
tionibus significatur, cum quotannis ad menses aliquot
intermittuntur studia litterarum. Sed quoniam haec non
tam interruptio quam intermissio quaedam vacatioque
censenda est; nec tam communis est cum omnibus, qui
in quocumque mentis studio versantur, quam eorum pro-
pria, qui in litteris sese exercent; idcirco ea nunc a
nobis consulto praetermittitur.

Atque haec de secundo valetudinis tuendae praesidio:

dicendum nunc de tertio.

¹ P. 4. c. 13. lit. F.

