De recta intentione. 22 5

tandum, modo animo non extollamur, quasi magnum
aliquid egisse putemus. Et hoc est, quod dicit Nilus
in Paraenesi quadam: “Gaude quando virtutem exerces,
verum ne efferaris, ne quando in portu naufragium
accidat.”

Deinde potest quis in benefactis sibi placere, quia cx
horum occasione gloriola quadam plausuque delectetur.
Quod duobus modis evenit3 vel'quod furtim se voluptas
humanae laudis interserit, nobis invitis ac repugnantibus3
vel quod ipsam gloriam humanamque laudem aucupemur,
aut certe oblata non inviti laetemur. Cum se furtim nobis
non sentientibus, aut etiam repugnantibus humanae laudis
voluptas interserit, tum non idcirco benefacta pereunt,
aut aliquid de sua vi meritoque deperdunt, quia totum
illud contra voluntatem est, contraque propositum. Ideo-
que, contra hos gloriae stimulos non est nobis magnopere
decertandum3 nec propterea, quod rerum spiritalium im-
periti faciunt, a benefactis desistendum. Sic enim docet
Bonaventura: “Si bono‚'' inquit, “opere vana gloria pulsat,
nos non acquiescamus ei, nec tamen bonum opus dimitta-
mus.”1 Et mox: “Contra tales sagittas, scilicet vanae
gloriae, non tam indigemus fortiter pugnare, quam pru-
denter eas manu consilii abigere, sicut muscas levi flabello
removemus a nobis.” Et quidem viri sancti, ut de
B. Gregori0 supra diximus, his gloriae stimulis sunt
obnoxii, quia non nunquam intentio minus recta, quae
de donis Dei placere hominibus quaerit, rectam inten-
tionem nostram, quae soli Deo placere appetit, insidiando
comitatur. Cum quis autem ex benefactis, aut gloriam
aucupatur humanam, aut toto animo delectatur oblata,
etiamsi non fuerat ante quaesita, tum is nec rectam habet
mentem, et si quam initio habuit, totam jam evertit atque
destruxit, simillimusque Pharisaeis est, qui omnia opera
sua faciebant ut ab hominibus viderentur.

His igitur tribus, quae jam enumeravimus, temporalibus

¹ Op. de Reform. mentis. p. 5. c. 19.
P

