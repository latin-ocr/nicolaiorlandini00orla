490 De ratione vivendi Societatz's.

enirn diu sustineri simulatio potest. Ita corpus in dis-
scrimen adducitur, tam multiplici epularum varietati
minime assuetum; ut etiam postridie saepe ferenda sit
cruditas et languor stomachi, saturitatis indicia.

Disciplinae vero religiosae causa; quia haec exigit, ut
nemo extra monasterium, quemadmodum ex Augustino
dicebamus, sine praecepto manducet. quue multis de
causis, sed praecipue tribus. 10. Quia abhorret a religio-
sorum institutis, qui ventris voluptatibus nuntium jam
remiserunt, sectari divitum mensas: videntur autem ea,
quae destruxerunt reaedificare quodammodo, ut dicit Apos-
tolus, dum libenter conviviorum aut coenarum externarum
invitationem admittunt. Ideo Chrysostomum, virum reli-
giosissimum, scribit Metaphrastes solitum vitare convivia
et invitationes, ita ut cum nullo vesci induxerit animum,
non sine malevolorum obtrectatione ac reprehensione mul-
torum: Causamque addit praecipuam, quia non libenter,
inquit, aspiciebat aliquod, quod esset gratum gutturi, et
cum voluptate sumeretur. Nunquam enim ad delicias et
relaxationes animi respexisse, ne honestas quidem, et
Episcopis propemodum necessarias. Hieronymus quoque
Paulinum monet, ut convivia velut quasdam catenas
fugiat voluptatum.1

Indecorum praeterea est, ubi caeteri fratres pauperi
mensa utuntur, et communem servant reficiendi disci-
plinam, velle nos extra ordinem divitum epulis saginari.
Pudebat Uriam ingredi domum suam, ut comederet et
biberet, et dormiret cum uxore sua‚2 dum Israel et Juda
in papilionibus habitabant; et non pudeat servum Dei,
dum ceteri consensi ejus vulgaribus in coenobio utuntur
escis, delicatis ipsum apud externos epulis indulgere?
Dicat ergo cum Uria, si forte rogetur a quopiam, et
potestas soris prandendi facta sit, “per salutem tuam, et
per salutem animae tuae, non faciam rem hanc.’' Quid,
quod? Ne boni quidem moris est, beneque instituti viri

² Ep. 13. ad Paulinum de Inst. mon. ² 2. Reg. c. xi.

