AEdfficatz'o ab aegrotz‘5‚ &a 563

quanta salus cordis sit molestia corporalis, quae ad cogni-
tionem sui mentem revocat, ut quarn plerumque salus
abjicit, infirmitatis memoria reformat, ut animus, qui
extra se in elationem ducitur, cui sit conditioni subditus
ex percussa, quam sustinet, carne memoratur.'’

Denique morbi beneficio ante oculos nobis nostros,
eodem Gregorio teste, quae sunt male gesta, reducimus:
doloremque concipimus acriorem ex anteactae vitae de—
lictis, “quia livor vulneris abstergit mala‚'’ ut ait saepius,
“et plagae in secretioribus ventris:”1 “Dum enim exterius
percutimur‚'' Gregorius inquit, “ad peccatorum nostrorum
cuncta, quae ,sint male gesta, reducimus, et per hoc, quod
foris patimur, magis intus, quod fecimus, dolemus. Unde
fit, ut inter aperta vulnera corporis amplius nos abluat
plaga secreta ventris, quia sanat nequitias pravi operis
occultum vulnus doloris.''

Quare, cum morbus a Deo immissus, quacumque mit-
tatur ex causa, donum sit munusque Dei, valde id monere
nos debet, cum aegrotamus, ad eum cum aedificatione‚
hoc est, humiliter patienter et pie, ut ex Constitutione
jam diximus, tolerandum. Atque hoc demum est, quod
postremo loco Regula significabat: de qua jam satis, ut
de tota hac, quam instituimus, sive tuendae sive recuper-
andae valetudinis disputatione.

AD MORBORUM TOLERANTIAM PLURIMUM VALERE
JOB PATIENTIS EXEMPLUM.

CUM multa ac praeclara afferri possunt exempla sanctorum,
qui morborum aerumnas fortiter patienterque tulerunt:
tum nullum mea sententia excogitari potest aptius quam
exemplum sancti Job. Cujus in unius corpus, quae in
omni terrarum orbe sunt aspersae, aerumnae universae, ut
ait Chrysostomus‚ uno impetu quodammodo conspirantes
incubuere: ut non sine causa propositus videatur a Deo,

¹ Prov 20.
KK 2

