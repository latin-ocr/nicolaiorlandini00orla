3 16 De ratione vivendi Socz'elatz's.

ullos de operibus carnis, sine horrore animi atque tormento.
Quod si ad aliorum utilitatem, disputationis gratia, audire
tale quidpiam vel loqui necesse sit, perinde se habeat ad
hos sermones cogitationesque, ac si de luto vel lapidibus
ageretur3 ac ne in somnis quidem foeda ulla deludatur
imagine, sed sine ullo sensu libidinis egeratur humor non
sentienti redundans. Sed ad hanc castitatis perfectionem
quippe angelicam, ut nemo sine praecipua Dei gratia con—
scendit; ita nec in ea se continere jugiter posse negat
D. Bonaventura, ait enim: “Supra naturae vires esse, in
carne vivere, et carnis vitia non senti1·e.'' Hic est igitur,.
Patrum sententia, perfectae castitatis apex; quod aliud
profecto non est nisi angelorum more vivere. id quod a
Patre Ignatio dictum cernimus. Quod enim illi pluribus,
ut dixi, verbis significare voluerunt, hic uno perstrinxit.
Sed cur, in praecipienda potissimum castitatis per—
fectione, angelos imitari nos jubet; in aliis vere votis
perfecte solvendis, quod commode fieri poterat, non ex
angelis, sed aliunde similitudinem duxit? Potuit enim in
obedientiae perfectione declaranda, quam commendatam
nobis esse volebat. angelorum ita obedientiam nobis
proponere ad imitandum, qui semper ad omnem
Dei nutum expeditissimi sunt, facientes verbum illius,
Iidemque angeli, id est nuntii, dicuntur, instructique
finguntur alarum praesidio, ad capessenda celeriter atque
exequenda Divina mandata. Maluit tamen noster Pater,
dum ad perfectam cohortatur obedientiam, nunc cadaveris
similitudinem afferre, quod quoquoversus ferri ac tractari
se sinit; nunc senilis baculi, qui a sene ubicumque, et
quacumque in re collibitum fuerit, adhibetur. In praeci-
pienda vero castitatis absolutione angeloran puritatem
ad imitandum proponit. Quid ita? nempe quia in
castitatis perfectione tradenda non satis commode poterat,
ut initio significatum est, ad singularia quaedam praecepta
nec satis verecunde descendere, quemadmodum in enuc-
leandis turn paupertatis, tum obedientiae praeceptis;

