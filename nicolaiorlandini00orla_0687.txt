In Regulas Modestiae. 667

et veritatem quae debetur humano convictui, et famam
hominibus plerumque eripit. Tum quia uterque similem
Reipublicae ignominiam affert, uterque concordiam tollit,
et permiscet omnia. Idcirco autem potiorem dicit esse
scriptura furem, quam assiduitatem viri mendacis, quoniam
qui mendaciis assuevit, plus saepe nocet eripiendo famam,
quam fur res temporales. Deinde, quia ille ex sola impro-
bitate ac petulantia mentitur; fur autem ex inopia fere
peccat. Ideo Prov. 6. dicitur: “Non grandis est culpa
cum quis furatus fuerit: furatur enim, ut esurientem
impleat animam.'' Quod secus accidit in mendacio,

Jam simulatio quoque finitima mendacio est, imo
mendacii parens, ut ait Climaeus, gr. 12.; saepe etiam
materia: “Quidam autem,'' ut ille ait, “nihil aliud esse
definiunt, nisi mendacii meditationem atque opificem.’'
Quamquam proprie simulatio in factis est, sicut men-
dacium in dictis; eademque est atque hypocrisis, et
opponitur veritati. De hac S. Thom. 2. 2. Augustinus
tamen ad Consentium in mendaciis eam numerat, ut
cum de Petri simulatione dicit cogentis gentes judai-
zare. Quapropter haec quoque religioso viro maxime
vitanda est; ut etiam sermonis ambiguitas, quae idcirco
mendacium est, quia animo fallendi adhibetur, ut ex
Augustini doctrina planum est.

Bonaventura, Spec. Disc. p. 3. 6. 3 : “Non solum‚’' inquit,
‘¹ mendacia, et quae criminosa sunt, verum etiam locutiones
hyperbolicas, et aliqua duplicitate notabiles, penitus vitent‚''
scilicet ambiguas. Et in Reg. Novit. 6. 10. : “ DuplicitateS,’'
inquit, “et simulationes in loquendo semper devita. Quia,
ut dicit Augustinus, omnis simulatio et omnis duplicitas
mendacium est;'’ ad Consentium.

Itaque merito dubitat apud Dorotheum Ser. 9. Abbas
Amnius, an liceat aliquando mutare verba, et variare
sermonem; aequivocisque, ut appellant, uti sermonibus.
Nam hi quoque ad mendacium spectant, et veritatem,
quam societatis civilis tuendae causa profiteri debemus,

