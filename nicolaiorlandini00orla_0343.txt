De castita te. 3 2 3

manum. Ut sapienter videatur cautum voluisse lex nostra:
ne quis alterum vel joco tangat. Omitto dicere de reliquis
sensibus, ne longum faciam, qui materiam plurimum
noxiis ardoribus subministrant; ut enim apud Climacum
aiunt quidam, ex venustissimo aspectu, vel tactu manuum,
vel olfaciendi suavitate, vel suavissimae vocis auditu,
cogitationibus nequitiae aditus ad cor patet. Quod si ad
infirmitatem carnis, proclivitatemque naturae accedat
proclivitas sensuum, quanta denique futura sunt proelia
castitatis !

Tertio. Sed cernitur etiam haec hominis imbecillitas
in infirmitate mentis, quae impotens est et imbecilla ad
resistendum vehementissimae voluptati; tum quia pulsu
phantasmatum ac simulacrorum, quae sensibus figurantur,
facillime mens ipsa excitatur, ut cum voluptate sibi
umbram libidinis representat; tum quia lubricus et praeceps
est ejus assensus, ut cohiberi vix possit, simul ac viso
aliquo jucundo ac voluptario commoveatur, momento
enim voluntas flectitur et cum voluptate conspirat, in qua
peccandi tota vis est. Ita minimus ejus assensus, qui
subito fit, satis est ad maculandam animam. Atque in
hanc sententiam sic Augustinus: “Haec autem,'’ inquit,
“scilicet libido, non solum totum corpus, nec solum extrin-
secus, verum etiam intrinsecus vindicat, totumque commovet
hominem, animi simul affectu cum carnis appetitu con-
juncto atque permixto, ut ea voluptas sequatur, qua
major in corporis voluptatibus nulla est; ita ut momento
ipso temporis, quo ad ejus pervenitur extremum, paene
omnis acies et quasi vigilia cogitationis obruatur.’'1 Cujus
etiam impotentiam humanae mentis ad resistendum
recolens B. Gregorius: “Quis ita,'' inquit, “ refrenare cogita-
tionem potuit, ut ad eam immunditiarum obscuritas per
cogitationem nulla perveniret?''2 Ut autern ad resis-
tendum, sic ad resurgendum, cum huic voluptati suc-
cumbit, infirmissima mens ipsa est, imo multo infirmior.

1 De Civit. Dei l. 14. c. 16. 2 In 1 Reg. l. 6. c. 1.
V 2

