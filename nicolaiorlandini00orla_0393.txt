De Disciplina Mensoe. 373

Rationem reddit Clemens: “Quia inter mandendum
indecora fit vox, nec satis expressa atque significans, ut
quae plenis maxillis in angustum coercetur; et lingua, quae
nutrimento premitur, a naturali operatione praepedita op—
pressam edit prolationem.''l Hoc intellige apud externos,
cum loqui licet. Nam apud nos in nostris coenaculis ne
mussitatio quidem permittitur; arctum enim sancti Patres
in his locis silentium imperant, ut ne necessaria quidem
petendi in potestatem faciant. Quod de AEgyptiis mona-
chis ita scriptum reliquit Cassianus: “Apud AEgyptios, vel
maxime Tabennensiotas tantum silentium ab omnibus
exhibetur, ut cum in unum tanta numerositas fratrum
refectionis obtentu consederit, nullus ne mutire quidem
audeat praeter eum, qui suae decaniae praeest. Qui tamen
si quid mensae superinferri vel auferri necessarium esse
perviderit, sonitu potius quam voce significat.’'² Quod
ipsum Pachomii regula praecipit: “Si aliquid,'' inquit,
“necessarium fuerit ad mensam, nemo audebit loqui, sed
ministrantibus signi sonitum dabit.”3 Et B. Benedictus:
“Summum silentium fiat ad mensam ut nullius mussi-
tatio vel vox, nisi solius legentis ibi audiatur. Si quid
opus fuerit, sonitu cujuscumque signi potius petatur, quam
voce.'’4 Hoc tamen hodie signum tabernarum potius
videtur. quam religiosi coenaculi3 ideo satius est nutibus
admonere ministros, ut regula nostra significat, aut etiam
tenui voce, quam sonitu. Et Bonaventura: “Loqui vero
seu mussitare ad mensam, ubi silentium est servandum,
turpe vitium est.'’5

40. In moderandis manibus praeseferenda modestia
multis modis. Primum, ne promiscue in capiendis escis
altera pro altera usurpetur; Basilius, De renuntiatione
vitae: “Ad mensam ubi sederis, cave ne sinistra manus
inhoneste se gerat, aut dextrae partes impudenter usurpet.’'6
Secundum, ne in alienas portiones, aut ea quae ante alios

¹ Paedag. l. 2. c. 1. ² Instit. 1. 4. c. 17. ³ Reg. 13. ⁴ In Reg.
⁵ Spec. Disc. p. 1. c. 21. ‘³ Ascet. Ser. de Renunt.

