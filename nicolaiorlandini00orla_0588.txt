568 De ratione vivendi Societatz'S.

quidem rationibus conjectat Olympiodorus‚ multos Job
annos morbi plagam pertulisse. Idemque ratiocinatione
quadam efficit septem illos fuisse annos : nam in postremo
capite sacrae Literae juxta Septuaginta sic habent: “Vixit
autem Job post plagam centum septuaginta annos 3 omnes
autem anni, quos vixit, ducenti et quadraginta octo.” Ex
Athanasio autem scimus Job, cum primum a Satana
percussus est, septuagenarium jam fuisse. Quibus positis
ita ratiocinatur. Videtur magnus Job septem ipsos annos
plagae acerbitatem tulisse: quorum idcirco est numerus
praetermissus, quia ex ea annorum summa, quos vixit
justus, merito excerpendi videbantur: cum aerumnosa
vita mors sit potius existimanda quam vita. Etenim
si post detractam calamitatem Job duplicata omnia
fuerunt, quin anni quoque duplicati sint, dubitari non
debet. Vixit igitur post depulsam aerumnam centum
septuaginta annos; summa autem annornm universa du-
centi quinquaginta quinque. E qua quidem summa detracti
sunt septem, ut arcanam temporis rationem, quo est mala
perpessus, intelligeremus. Quare Olympiodori sententia
septem Job annos acerbitatem plagae dicendus est pertu-
lisse: tanta ejus morbi diuturnitas fuit.

40. Perpendi potest gravitas morbi ex perpetuitate
atque assiduitate doloris; cnm nulla est intercapedo
molestiae, nulla dantur intervalla quietis. Ut Job quidem
de se ipse dicit, c. 7: “Noctes laboriosas enumeravi mihi;
si dormiero, dicam, quando consurgam? et rursum expec-
tabo vesperam, et replebor doloribus usque ad tenebras,”⁴
id est, assidue et continenter. Et idcirco vicissitudinem
lucis ac tenebrarum optat ; ut solent qui graviter aegrotant„
si forte sit aliqua levatio doloris. Et idem mox: “Si
dixero, consolabitur me lectulus meus, et relevabor loquens
mecum in strato meO, terrebis me per somnia et per
visiones horrore concuties:'' quasi dicat,' si ad quietem
lectumque me conferam, nonnihil sperans de sensu doloris
per quietem me ablaturum, ecce tibi formidolosa continuo

 

