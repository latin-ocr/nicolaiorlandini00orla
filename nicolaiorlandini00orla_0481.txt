De castzgatz‘om‘bus confessario detegendzk. 46 1

et credimus. Partim, quia huic non adeo pudet, aut
anteactae vitae peccata, quae diluere poena aliqua volumus,
indicare, aut quotidianos animi morbos cupiditatesque,
quas subeundis item poenis coercere solemus, esse per-
spectas, aut denique vota nostra, studia, ac desideria
omnia patefacere, quorum compotes esse dum volumus,
voluntariis jam poenis Deum nobis placandum putamus.
Partim, quia usitatus Confessarius his, quas dixi rebus
probe perspecti5‚ cognitaque insuper consuetudine nostra,
corporisque constitutione, multo rectius judicare potest,
aut quantum poenarum videatur satis diluendis purgan-
disque peccatis, aut quid potissimum remedii moderandis
cupiditatibus sit adhibendum, aut denique quam inire
rationem potissimum debeamus ea quae possimus
impetrandi.

Quarto, additur in Constitutione “ab unoquoque:'’
neminem enim excipit5 omnes vult ad hanc simplici-
tatem humilitatemque descendere, ut tanquam tirones
et in religione modo geniti suo se aperiant Confessario,
omnesque ei poenitentias exponant3 ut etiam in Parte
6. c. 3. ubi de iis agit, qui ad statum admissi jam sunt,
quales Professi et aetate provecti, in his asperitatibus
suscipiendis consulendum semper praecipit Confessarium.
Et (Par 3. c. Ι. ξ 12.) vult ut Patri spirituali et Confessario
omnes non modo defectus aperiant, sed etiam poeniten-
tias, mortificationes, et devotiones omnes. Antiqui Patres
in AEgypto id tantum junioribus praeceptum dabant, ut
se suis senioribus patefacerent. Certe ita saepe significat
Cassianus (ut Coll. 2. c. 20. et 21), cum docet, quemadmo-
dum possideri possit vera discretio; quanquam juniorum
nomine fortasse utitur comparative ad eos qui seniores
sunt, ita ut etiam aetate provecti iis qui provectiores ac
seniores sunt, indicare se debeant.

Verum sapienter hoc omnibus S. Ignatius praeceptum
esse voluit, quia et senes et qui in via spiritus processerunt
periclitantur interdum si sibi ipsi malint, quam spiritualibus

