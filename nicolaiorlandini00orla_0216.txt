196 De ratione vivendi Socielatz's.

Confirmavit haec etiam B. Gregorius: “ Prius,’' inquit,
“conspersionem uniuscujusque antiquus adversarius per-
spicit, et tunc tentationis laqueos apponit. Alius namque
laetis, alius tristibus, alius timidis, alius elatis moribus
existit: quo ergo occultus adversarius facile capiat, vicinas
conspersionibus deceptiones parat. Quia enim laetitiae
voluptas juxta est, laetis moribus luxuriam proponit: quia
tristitia in iram facile labitur, tristibus poculum discordiae
porrigit; quia timidi supplicia formidant, paventibus
terrores intentat; et quia elatos extolli laudibus con-
spicit, eos ad quaequc voluerit blandis favoribus trahit.''1
Et Bernardus: “Hic est‚’‘ inquit, “qui jugiter machi-
natur malum, qui desideria carnis instigat, qui concupis-
centiae ignem naturalem quodammodo venenatis suggesti—
onibus sufflat, illicitos motus inflammat, peccati occasiones
parat, et mille nocendi artibus corda hominum tentare non
cessat. Hic est qui manus nostras proprio cingulo alligat,
et, ut dicitur, baculo nostro nos caedit; ut caro, quae data
est in adjutorium, in ruinam nobis et in laqueum fiat.‘'²'
Idem in Tract. de Ordine vitae: “Ex ea,'' inquit,
“parte hominem diabolus tentat, qua eum per excres-
centem humorem facile ad vitia inclinari conspicit, ut
secundum humoris conspersionem adhibeat tentationem.‘’3
Exemplum ponit Didymus in Juda proditore, cujus
verba sic interpretatus est Β. Hieronymus: “Observans
diabolus, quibusdam motibus et operationum signis, ad
quae potissimum vitia Judae cor esset proclivum, depre-
hendit eum patere insidiis avaritiae‚ et, reperta cupiditatis
janua, misit in mentem ejus quomodo desideratam pecu—
niam acciperet, et per occasionem lucri proditor Magistri
et Salvatoris sui existeret, argentum pro pietate commu-
tans, et suscipiens pretium sceleris a Pharisaeis et Judaeis.

2³. Objectio. Cur in regula non additur etiam modus
aliquis resistendi tentationibus, sicut ponitur antevertendi.

¹ Mor. l. 29. c. 22.
² Serm. 5. in Quad. ³ De ordine vitae. c. 11.

