In Regulas Modestzae. ’ 693

“ Spiritum coram aliquo ne projicias : si evenerit tibi tussis,
verte faciem tuam retro, et tussi.''

In voce quoque posita est ratio ac forma loquendi; in
eaque duo spectanda sunt, quantitas, et qualitas vocis.

Quantitas quidem, ne sit nimis elata, aut tenuis. Ne
sit nimis elata: quia vocis elatio elationem animi signifi-
cat. Quare et S. Benedictus secundum humilitatis gradum
ponit: “Pauca loqui, non clamosa voce.” Et Clemens,
2. Paedag. dicit esse indicium arrogantiae, ut mox dicemus.
Bernardi etiam sententia: “Clamor in locutione index est
superbiae.” Et Pynufius Abb. apud Cass. 1. 4. c. 39. inter
caetera humilitatis signa nonum ponit: ‘⁶ Si linguam
cohibeat, et non sit clamosus in voce.”

Alii quoque vitium hoc tanquam a religione alienum
valde damnant. Ugo, tract. De Inst. Nov. c. 17: “Sonus
loquentis debet esse demissus ; ne strepitu aut immoderata
clamositate auditores suos aut injuste terreat, aut juste
offendat”

Bonaventura, Spec. Disc. p. 3. c. 2: “Sonus debet esse
demissus pariter et suavis, quoniam clamositas et ver—
borum asperitas locutionem religiosi plurimum quidem et
dedecet et deturpat.'' Idem, de Infor. Nov. c. 30. et
alibi. Et in Spec. Disc. p. 4 c. 5: “Vitiosissimus,”
inquit, “plane religioso loquendi modus, si notabiliter
suam in loquela communi vocem exaltet. Sufficiat ei,
quod proxime sibi astantes possint loquentis intelligere
verbum.''

Isaias Abbas, Or. 5: “Si inter vos oriatur sermo qui
risum moveat, cavete ne vocem vestram sinatis exaudiri ;’'
et or. 27. c. 16: “Si tempus‚'’ inquit, “ inciderit, ut neces-
sario loquendum sit, aut praestet loqui quam tacere3 tunc
os tuum aperiens cum timore Dei, atque tremore, et capite
demisso, modeste et submissa voce verba facito.''

Nimis autem tenuis, aut demissa vox esse non debet ;
ut exaudiri facile possit, nec interrogandus sis saepius
quid locutus fueris, Vitium enim hoc maximum est,

