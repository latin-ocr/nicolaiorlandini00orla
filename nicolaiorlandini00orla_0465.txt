De studiis mentis z'nlerrmnpendzs. 445

etiam exigit attentionis. Animus autem cum rebus
pluribus intentus esse non possit, quia definita vis ejus
est: relinquitur ut ab ea re, quae plus exigit attentionis,
magis avocetur a studiis suis, quam ab ea, quae non tam
praesentem animum ipsum postulat. Non tam praesentem
autem nec familiaris sermo, nec cibus postulat, quia in
mediis etiam colloquiis et inter ipsas epulas videre licet
animum suas tamen cogitationes persequi, et inchoatas
studiorum contemplationes non deserere. Quod quidem
in mediis ludis fere non evenit, ubi vel propter jucunditatem
vel propter colludentes una confabulantes totus animus
praesens est, totusque iis, quae aguntur, intentus. Delec-
tabilioris igitur intentio rei majorem in anixno aberrationem
efficit, magisque eum avocat ab intentione studiorum
suorum. 20. Quia ludi relaxatio rarior est ct magis infre-
quens, quam vel colloquii vel cibi, quae quotidiana sunt.
Quae autem rarius adhibitae sunt voluptates, magis etiam
movent ac delectant, quam quae quotidie adhibentur.
Facit id tum novitas tum raritas, ut in rusticatione planum
est, quae crebrius usurpata minus movet, rarius autem
valde delectat. 30. Quia longior est oblectatio ludi, quam
cibi voluptas, quae cito avolat, et tamdiu manet, quamdiu
fauces transit. Saepe etiam collocutione longior, quae si
sit seria, qualis religiosorum esse debet, saepe animum
defatigat. Ludendi vero nulla satietas est, ut declarant
nocturnae colludentium vigiliae, nam tota saepe nocte cum
delectatione luditur: praesertim quod ludendi voluptatem
colloquendi etiam jucunditas comitatur. 40. Vero praecipua
ratio est, quia in ludis cst similitudo quaedam certaminis
atque victoriae: ubi autem intervenit cum contentione
victoria, ibi oritur magna jucunditas, ut docet in Rhetoricis
Aristoteles. Ideoque venationes, mutuaeque pugnce ani-
mantium inter se, ut canis et felis, leonis et equi, tigridis
et ursi, caeterarumque similium animantium, plenissimae
sunt voluptatis. Nam de ferarum taurorumque agitatione,
quae ne christianum quidem decet, nulla facienda mentio

