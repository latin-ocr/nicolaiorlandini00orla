2 56 De ratione vivendi Socz'elatz‘s.

et si quid praeterquam quod oportebat commissum fuerit,
aut cogitatum aliquid quod vetitum, vel dictum extra
decorum, aut desidies obrepserit circa orationem, aut
taedium in psalmodiis, aut secularis vitae desiderium, non
celatis delictum.'’1 “Habeto,'’ inquit Chrysost., “codicem
in conscientia tua, et scribe quotidiana peccata. Quando
accubueris super stratum tuum, et neminem infestum pateris,
antequam veniat tibi somnus, profer in medium codicem,
conscientiam tuam, et reminiscere peccata tua, si quid in
verbo, sive in facto, aut in cogitatione peccasti.’‘2
Dorotheus autem geminum etiam agnovit Examen,
affirmatque Patrum antiquorum fuisse sententiam, ad timo-
rem Domini possidendum valere plurimum, si quis mane
et vesperi a se ipso rationem exigat. Is enim sic loquitur:
“Affirmaverunt Patres communi sententia possidere eum
timorem Dei, qui mortis crebro et gehennae reminiscitur,
quique vesperi a se ipso rationem exigit, quemadmodum
die ambulaverit; mane similiter quo pacto noctem transe-
gerit.''3 Et iterum: “Docuerunt,’' inquit, “majores nostri,
quo pacto purgemus nos ipsos per singulos dies, ut si
ad vesperam perscrutamur nobiscum, quomodo transactam
diem exegerimus, et rursum mane quomodo noctem, et
sic poenitentiam agamus apud Deum, ut par est, in quo
peccasse nos deprehenderimus.’'4 Accedit Climacus qui de
quotidiano examine in eo Gradu, quem inscribit de Obe-
dientia, sic loquitur: “Optimus ille trapezita est, qui
quotidie vesperi lucrum, ac detrimentum omnino computat.”
Deinde narrat de Monacho quodam, qui ad latus appen-
sum cingulo perexiguum libellum habebat, in quo suas
quotidie cogitationes, ut eas postea ad suum pastorem
referret, solitus est annotare. Beatus quoque Isaias, cum
alibi, tum Orat. 25 ; “ Explora te ipsum frater, et quotidie
cor tuum excute in conspectu Dei ;” et infra cum de sui
ipsius exploratione dixisset, subdit: “Animae, quae sponsae

1 Ser. de Instit. Mon. ² Hom. 2. in Psal. 50.
³ Ser. 4. ⁴ Ser. 11.

