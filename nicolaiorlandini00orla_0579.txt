AEdz’ficatz'o ab agredi& etc. 559

tione capiamus. Non enim, quia Dei donum in nostram
convertimus perniciem, idcirco desinit esse quod est.
Immittit Deus morbum, ut virtutem, quam coronet,
exerceas, patienter humiliter pie vim morbi ferendo : sed
tu certamen abnuis, tu palfestram subterfugis, unde alii
sibi coronam texunt, et in languore corporis langues animo.
Quid mirum ergo si Dei beneficium non agnosciS, et lucri
tempus de manibus labi pateris? Recte igitur Chrysos-
tomus admonet, ut in ipsis quoque morbis pugnemus ac
dimicemus, neque unquam arma de manibus deponamus.1
“Dum in terris,” inquit, “ degimus, nunquam respiremus,
sed semper in pugillatione versemur: maxime vero cum
morbi calamitate tentamur, quando dolores animum
pervellunt undique, qnando cruciatus obsident, quando
diabolus imminet, ad aliquid de Deo loquendum asperius.''

Nec vero quia satanas imbecilli corporis occasiones
aucupatur, ita ut viros etiam sanctos in desperationem
agere moliatur, idcirco plus habere poterit in nos virium,
quam ei permiserit Deus. Fidelis enim Deus cst, qui
non permittet nos tentari supra id quod possumus, ut
possimus sustinere: praesertim quod in ipsa corporis
imbecillitate non lacertis ac viribus, sed humilitate ac fide
contra diabolum pugnandum est. Decumbebat ex gravi
morbo tertium jam mensem abbas Cilex Alexander‚2
paucisque ante diebus, quam e vita migraret, audiebatur
his senex diabolum increpare querelis: “Ad vesperam
venisti, miser; hoc magnum non est, quoniam lectulo
devinctus sum, et moveri loco non possum. Ostendisti
miserrime imbecillitam tuam: nam, si quid haberes roboris,
nec tu quinquaginta aut sexaginta annis ante ad me
venisses; et ego per confortantem Christum tuam tibi
imbecillitatem ostendissem, dejecissemque rugitum tuum
et tumidam istam cervicem. Nunc autem non mea
imbecillitas est, sed infirmitas corporis, quae me premit:
Deo tamen ago gratias, ad quem mox abeo, quod de

¹ In Olymp. Cat. gr. ² In Prat. spir. c. 182.

