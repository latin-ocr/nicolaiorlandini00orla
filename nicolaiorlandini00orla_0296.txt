276 De ratione vivendi Socz‘etatz's.

afferre possunt: Duo quoad priorem particulam, quae est
de flagitanda gratia ad cognoscenda peccata; Tertium
quoad posteriorem, quae est de eadem gratia flagitanda
ad expellenda peccata.

Primum igitur, interrogare quis posset cur flagitare
nos jubeat cognitionem peccatorum, cum id nec Patres
aliqui ex his quos nominavimus, quique de conscientiae-
discussione praecipiunt, ad examinis rationem afferant, nec
ratio ipsa indicet admodum necessitatem. Siquidem “signa-
tum est super nos lumen vultus Dei nostri‚“¹ quo malum a
bono possumus internoscere; et unusquisque suam habet
synderesim et conscientiam ad arguenda et videnda mala
sua, nullo alio magistro adhibito, aut adminiculo gratiae„
“ Haec est enim,” ut Dorotheus ait, “ quae dicit nobis: Fac,
aut ne sac; vocaturque ab eo λογισμὸς, id est, ratiocinatio
illuminans mentem ?'' ‘2

Respondeo: Quod ad Patres et §anctos attinet, mirum
non esse si de hac peccatorum cognitione a Deo postu-
landa nihil meminerint, meminerit autem unus P. Ignatius,
Quia licet multi de conscientiae discussione praeceperint,
nemo tamen exactam ejus formam rationemque tradidit,
sicut noster ignatius, qui non modo eam redegit ad certam
formam, verum etiam certa lege statutoque praescripsit,
ut supra diximus.

Quod autem haec cognitionis postulatio non videatur
admodum necessaria, quia unusquisque, ratione duce ac
magistra, mala sua videt; verum id esset, si et semper
graviora delicta ratio nobis ostenderet, et ad levissimas
culpas quae Religiosis vitandae sunt praevidendas sola,
sine ullius Divinae gratiae adminiculo, satis esset; nunc
autem, cum >persaepe obscuratum sit lumen rationis quod
signatum est super nos, tum depravatae naturae vitio, tum
peccatorum atque affectionum illecebris, hinc fit ut nec
semper in quo delinquimus videre possimus, nec minutas
quasdam noxas, quarum nos Dei Spiritus solus arguit,

1 Psal. 4., ‘·‘ De Conse. Ser. 3.

