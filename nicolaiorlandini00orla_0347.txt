De C astz'tate. 3 2 7

‘flagella clamat: ‘Infelix ego homo, quis me liberabit de
corpore mortis hujus ;’1 tu te reputas securum esse debere?’'
Nec mirum quod Hieronymus ita sentiat, qui hoc etiam
agitabatur stimulo, ut ad eandem Eustochium scribens
de se ipso fatetur. Praeterea Augustinus non semel
significat in Paulo fuisse motus concupiscentiae, quos
tamen Divina gratia refrenabat. Verum, et hoc obiter
dictum sit, alii aliter Pauli locum interpretantur; ac
Chrysostomus quidem, Theodoretus, et alii non pauci
aiunt hunc in Paulo stimulum fuisse afflictionem quandam
ex persecutionibus suis. Sicut idem Apostolus tribu-
lationem carnis afflictiones et sollicitudines vocat.2 Con·
traria tamen sententia, tantorum Patrum auctoritate nixa,
probabilitate non caret, ut intelligamus ne perfectos
quidem viros ab hac pugna eximi; imo iis saepe vehe-
mentiorem acrioremque permitti, uti Sancti Patres nobis
tradiderunt. Cujus ratio ipsis Patribus triplex afferri
potest.

Prima ratio est quia viri perfecti majorem causam
tumoris habent et elationis, cum multitudine ac varietate
virtutum excellant. Ideo Paulus, si ex Hieronymi
sententia carnis suae sentiebat aculeos, hunc stimulum
datum sibi esse dicit, ne magnitudo revelationum ipsum
efferat et extollat3 et Sanctus Diadocus: De perfectione
spirituali, id nobis disertis verbis ostendit. Cum enim
docuisset, devictis omnibus passionibus, duo restare ad
perfectorum agonem, zelum scilicet importunum placendi
Deo, et molestiam suae carnis; hujus posterioris rationem
affert hanc: “Quia caedit,’‘ inquit, “ Deus, cum enim
aliquem in numero luctantium multitudine virtutum
excellentem esse videt, permittit eum quandoque ab
hujusmodi daemone foedari, ut existimet se omnibus
viventibus viliorem; et profecto vel molestia passionis
sequitur recte facta, vel recte facta antecedit, ut vel
per anticipationem, vel per subsecutionem passionis

¹ Rom. 7. ² 1. Cor. 7.

