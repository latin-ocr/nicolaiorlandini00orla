436 De ratione vivendi Socc'elalz‘s.

Quod ideo additum est propter fratres coadjutores, qui
necessariis nonnumquam laboribus id etiam temporis
occupantur: quamquam et aliis, qui in mentis exercita-
tionibus spiritualibusque versantur officiis, ejusmodi
necessitas interdum imminet, ut qui confessionis poeni-
tentium excipiunt, et qui concionem in proximum diem
parant, et qui publice docent, nec se satis compararunt.
His, inquam, et similibus necessarium est interdum id
temporis, quod quieti post epulas datur, in suum cuique
munus impendere. Raro tamen id accidit, nec sine
magna necessitate permittitur. Sed est mos universorum,
ut sumpto cibo quiescant, animosque mutua collocutione
relaxent; idque ad horam dumtaxat sive a prandio, ut
diximus, sive a coena. Quamquam autem Constitutio
dicat per unius aut duarum horarum spatium, hoc non
debemus sic accipere, ut existimemus hanc nobis quasi
licentiam dari proroganda} ultra horam quietis; sed ut
intelligamus graviores curas exercitationesque per id
spatium temporis non permitti, praesertim in aestate, cum
paululum somni, relaxatis colloquendo jam animis,
plerique capiunt. Spatium igitur duarum horarum non
ad recreationem statam, sed ad aberrationem mentis a
studiis gravioribus referendum est.

Dicet quispiam, cur relaxatio nostra post epulas non
in eo sita est, ut audiendis piis lectionibus detineamur?
quemadmodum suis monachis statuit B. Benedictus ;1
praecipit enim in regulis, ut a coena, cum convenerint
omnes, legantur Cassiani collationes vel SS. Patrum
vitae, vel aliquid, quod aedificet audientes. Respondeo,
quia si collocutio sit qualis decet esse religiosorum,
spiritualis scilicet et ad aedificationem fidei, ut jubet
Paulus, non minoris futura sit fructus atque utilitatis,
quam quaevis lectio, gratior quidem certe atque jucundior,
ac proinde magis etiam ad relaxandos animos accommo-
data. Porro majore nostris opus est relaxatione, quarn

ἓ Reg. c. 42.

