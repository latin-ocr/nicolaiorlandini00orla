De obedientia medicis, etc. 505

incidant. At vero, “Siquis‚'' inquit, “vitam ab oculis
hominum remotam inter duos aut tres unius moris
fratres degat, quibuscumque ille morbis conflictetur,
applicet se in fide ad Dominum, qui sanat omnem
morbum et omnem languorem.'' Nam ipsa solitudo
satis tum consolationis affert, cum hominem eo magis,
ut Deo confidat, impellat, quominus auxilium medicae
artis expectat. Quare si plus fidei ac spei ponamus in
Deo, quam in medicis vel medicinis, non tam amici
medicinarum erimus, nec tam crebro confugiemus ad
medicos; praesertim si ab hujus etiam corporis indul-
gentia discedamus. Hinc enim medicinarum videlicet
tantus amor, hinc curandi levissimi cujusque morbi tam
ardens studium. Sed de priore illa regula, quam propter
subditos, et eos, qui aegrotant, diximus esse perscriptam,

satis. Sequitur jam posterior, quae est inter Summarii
regulas 49.

DE OBEDIENTIA MEDICIS SPIRITUALIBUS ET
CORPORALIBUS EXHIBENDA JUXTA CONSTIT.
49. SUMMARII.

“ AEGRITUDINIS tempore non solum observare unus-
quisque obedientiam magna cum puritate debet erga
superiores spirituales,1 ut ipsius animam regant: sed cum
eadem humilitate erga medicos corporales et infirmarios,
ut corpus ejus regant.’'2

Duo hac Constitutione praecipiuntur: primum, ut in
morbis exhibeatur superioribus spiritualibus obedientia,
qui animam regunt: deinde, ut exhibeatur etiam medicis
et infirmariis, qui corpus regunt.

Priorem obedientiam ipso loquendi modo S. Ignatius
nobis ita commendat, ut eam supponere quodammodo
videatur, tanquam non necessario revocandam in mentem

² In exam. c. 4. ἓ 32. ² 3. p. c. 2. ἓ 6. 1. G.

