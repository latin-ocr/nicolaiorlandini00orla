280 De ratione vivendi Socz'etatz‘s.

nostras sensit offensas et injurias, sic etiam nos recte a
Domino, quem vel ignari frequenter offendimus, flagi-
tamus ut offensarum cognitionem nobis afferat, ut eas
et delere nunc fletibus et in posterum cavere possimus;
atque ita non tam commune, quam proprium hoc erit
ad cognoscenda peccata praesidium. Quanquam non
solum quia ipse est offensus, lucem nobis Deus ad dis—
piciendas offensas affert, sed gratia lux ipsa cum sit, et
nostri effector opifexque figmenti, intima nostra perspicit,
et corda scrutatur ac renes.

Deinde respondeo sapienter a Patre nostro factum
esse, ut ad cognitionem peccatorum adipiscendam non
multas nobis ostenderet vias, sed unam dumtaxat praeci-
puam ac propriam, quae est ea quam diximus. Quia,
cum excutiendae conscientiae formam traderet, necesse fuit
perpaucis eam comprehendere, et ejus brevitati consulere,
quales solent esse fere ejusmodi formulae ; reliqua vero
quae addi possent, ea cujusque arbitrio voluntatique per--
mittere. Nec enim vetat nos alias ad eam cognitionem
nobis comparandam vias indagare, quae quidem multae
atque expeditae deesse non possunt, et quidem ex Sacris
Literis tres optimas colligere possumus.

Prima est se ipsum in conspectu Dei totum scrutari
atque discutere, ut faciebat Job, cum dicebat: “Vias
meas in conspectu ejus arguam.''1 Vias autem nostras in
conspectu Dei arguimus, cum “peccata nostra subtiliter
perpendentes in ejus nos conspectu punimus, et flendo
dijudicamus,” ut Gregorius ait.2 Haec est optima via ad
cognitionem peccatorum consequendam, quia dum in
conspectu Dei nos ipsi discutimus, nihil sibi nostra blan·
ditur infirmitas, atque in his, quae recolit, semetipsam
delicate non palpat, quod facere nos jubet Gregorius.
Deo Job idem de se ipse dicit: “Ponam coram
eo judicium, et os meum replebo increpationibus.''3 Ubi
Gregorius: “Coram Deo,’' inquit, “judicium ponere est

1 Job 13. 2 'Mm-al. 1. 11. e. 36. ³ Job 23.

