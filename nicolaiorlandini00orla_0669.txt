In ngrulas M odesliae. 649

secularium more reducto, prodire velit: si haec, inquam,
inaequalitas ac dissimilitudo morum in ambulantibus binis
fratribus observetur, ecquae tandem ratio decori habeatur?
An non ex unius modestia alterius turpitudo ac licentia.
magis animadvertitur? An non magis apparet in quo
decorum violatur, cum est e regione qui decorum maxime
tenet? Quare danda est alterutro opera, ut alterutrius
modestiam ornatosque mores, dum iter facit, pro viribus
exprimat3 neque satis habeant si bini ambulent, nisi
etiam ordinem in rebus caeteris quae modestiam gignunt,
exacte curent.

DE MODESTIA AC DECORO VESTITUS.

EX REGULA VHI. (ΖΑΓ. 4.

“VESTES sint mundae, et cum religiosa decentia compositae.”
Minime dubium quin maxima modestiae laus in amictu
versetur. Quia ex Eccl. 19 : “Amictus corporis emmciant”
de homine, propterea merito et de eo quod in vestitu
deceat, a lege praescribitur. Duo autem lex haec continet3
Primum, ut mundae sint vestes. Secundum, ut cum
religioso decoro compositae. De utroque singillatim
breviter dicendum erit.

Mundities autem in cultu corporis conficitur ex duobus;
primum, ne respersa maculis atque inquinata sit vestis,
deinde, ne nimis lacera atque attrita 3 nimia enim vetustas
sordes contrahit.

DE VESTIS MUNDITIE.

Quinque de causis videtur in vestibus diligenda, atque
exquirenda mundities.

Im. Propter convictum honestumque congressum cum
hominibus. Nam cum agamus inter homines, danda est
opera, ne in cultu corporis sequamur sordes, quae homines
a nobis avertant: nihil enim debet esse in nobis sive in
moribus, sive in externa specie, quod cujusquam oculos

