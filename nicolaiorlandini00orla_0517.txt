De morborum aperiendis z'nz‘tz'z's. 497

necesse habemus semper superioribus nostris aut aegro-
torum praefecto exhibere molestiam.

Quamprimum autem diximus aperiendum esse
morbum, licet id regula non exprimat, sed tamen
intelligat; tribus de causis. Primum, propter eos ipsos,
qui aegrotare coeperint, ne solitis religionis oneribus
deteriores fiant: his enim opus est, ut ait Bonaventura‚1
exemptione laboris in officiis et muneribus; quae, si inter
initia morbi continuentur, amplificatur morbus, morbique
periculum. Deinde, propter medicos, ut mature occurrant
initiis, perspectamque habeant totius morbi periodum
atque cursum, praenotatis diligenter initiis: notant enim
diem et horam, quibus morbus accesserit, quo sit curatio
facilior. Postremo, propter communitatem et propter
corpus ipsum congregationis, quae saepe incommoda non
exigua ex alicujus aegrotatione perpetitur: ut cum magis·
ter vel concionator, vel rei familiaris administer et id
genus hominum, cujus congregationi utilis ac necessaria
opera esse solet, zegrotat.

His igitur de causis quamprimum indicandi sunt
morbi. Sed interdum aliqui eos confestim non indicant,
vel quia eos non norunt, nec intelligunt se male habere:
et contra hanc suae valetudinis ignorantiam dicit regula,
“cum praeter solitum male se habere senserint.'’ Satis
enim nobis debet esse suspecta valetudo nostra, cum
praeter solitum male nos habere animadvertimus; et tum
admonendi sunt aegrotorum praefecti. Vel 20 quia pudor
quidam subrusticus impedit, quominus morbi superioribus
patefiant. Et ad tollendum hunc pudorem jubet regula
non superiori praecise, sed aut huic aut :egrotorum
praefecto, aut etiam infirmario morbos ipsos aperiri: ut
qui ad superiorem veretur accedere, infirmario se credere
atque aperire non dubitet. Ideoque et in constitutionibus
dicitur: “simul atque infirmario indicata fuerit aegritudo.¹'²
Vel 30. quia confidunt silentio sibi ipsis mederi posse,

¹ Sup. de sex alis. ‘³ P. iii. c. 2. 1. G.
GG

