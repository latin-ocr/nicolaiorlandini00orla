In Regulas Modestz'ce. 601

tificata secundum Apostolum super terram membra gestus
debent mortificatos habere.'' Nam ex mortificatione inte—
riore magis agnoscitur religiosus, ob modestiam quae ex
ea consequitur, quam ex ipso religionis ornatu, atque
vestitu; ut in fratre nostro Fernando planum sactum est,
cum in navi illa quae Brasiliam solvens in haereticos incidit,
vehebatur. Qui quidem talari tunica exutus ab hostibus,
et tanquam secularis relictus, ex vultu tamen oculisque
ad modestiam compositis, ab iis qui eum non noverant
agnitus est, habitusque pro nostris, ut in epistolis Indicis
scriptum est.1

Secundum: si quis assuescat cum solus agit, ita
motus suos componere ac si semper esset ante oculos
hominum. Alioquin nisi hujus modestiae habitus domi
nostrae prius comparetur, cum in hominum conspectum
prodibimuS, ne tum quidem etiam cupientes, modestiae
debitae meminerimus. Bonaventura de Infor. nov. c. xvi.
“Nunquam ita securus sis et absconsus, quin ita disci—
plinate et caste te habeas in visu, gestu, tactu et in omnibus
aliis, ac si ab aliquo videreris.'' Et Isaias Abbas: “Te
ipsum quoque dum solus es, dum induis, aut exuis,
reverere.''

Dorotheus, Ser. 20. “Cum te quieti tradis, modeste,
sobrie religioseque te geras.'’

Et de Beato Antonio narrat Athanasius, cum trans-
eundum esset illi fiumen Lycum, rogasse Theodorum
comitem, ut a suo separaretur aspectu, ne nuditatem
corporis invicem uterque conspiceret. Cum autem ille
recessisset, nihilominus cum se nudare vellet, erubuisse.
Quas inter cogitationes, inventum esse divinitus ad alteram
ripam siccis pedibus, siccaque veste.

Idem dicitur evenisse Beato Ammonio, quem ipse
admirabatur Antonius, cum Nilum transire vellet, et suam
ipsam erubesceret nuditatem d. 2. c. Idem de Beato
,Joanne Silentiario Episcopo scribit Simeon Metaphrastes,

² Ep. Franci. Henrici postrema.

