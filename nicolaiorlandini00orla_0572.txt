5 5 2 Dc ratione vivendi Socz'elatz's.

fecit : prorsus ad Deum refer flagellum tuum, quia nec tibi
aliquid diabolus facit, nisi ille permittat, qui desuper habet
potestatem aut ad poenam aut ad disciplinam, ad poenam
impiis, ad disciplinam filiis.''

Eandem referendi ad Deum omnia praecipueque morbos
nostros pietatem edocet nos Dorotheus ser. 12., ubi et
seipsum hujus pietatis exemplum statuit, qui cum podagra
laboraret, possetque ad naturales causas confugere, malebat
tamen ad Deum morbum suum referre; et ad extremum
ita concludit: “Nihil igitur opus est, ut animum quis
despondeat atque dejiciat in his, quae contingere solent,
sed omnia, ut modo dixi, ad Dei voluntatem et provi-
dentiam refe1·at.’' Est igitur pietas filiorum de clemen-
tissimo illo patre sic existimare, plecti se ad disciplinam
cum aegrotant. Hoc autem quid nisi donum esse dicamus,
et de manu Domini libenter accipiendum, ut infra pluribus
ostendemus?

Sunt etiam pia verba, et ad exaedificandum accomodata,
quae aut de Deo aut cum Deo faciunt aegroti, ut vide-
mus item in Job, cujus omnis erat sermo aut de Deo cum
tribus disceptans amicis; aut cum Deo, illum familiariter
alloquens tanquam amicus amicum. “Hic enim, cum
corpus ejus concerperetur‚ th'esaurum pietatiS,’' ut Basilius
ait, “tanquam asylum in mentis recessibus custodivit.” ¹

Ejusdem specimen pietatis in verbis praebebat in morbo
senex ille apud Dorotheum‚2 qui Dorotheo ipsi ministranti
tanquam pro mercede singulis diebus ad vesperam dabat
aliquid moniti, salutaris scilicet et divini, ut legenti planum
est.

Sed ne domesticum praetereamus exemplum, insignis
in hoc genere dicitur fuisse xaverius? qui “in supremo
suo morbo, nunc defixo in coelum oculorum obtutu, laeta
fronte ac vultu cum Christo Domino, quasi adesset,
colloquens ς nunc psalmorum versus pie admodum usurpans,

¹ Ap. Olymp. Cat. gr. ² Ser. 4. p. 40.
³ In vit. l. 9. c. 9.

