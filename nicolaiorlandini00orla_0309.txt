De Examina 289

secundum, ut ad ipsum vitae nostrae cursum praesentia
cum praeteritis conferentes, et nosmetipsos, ut Paulus ait,
comparantes, ut intelligamus quantum in via Domini
procedamus. Id quod videtur voluisse Bernardus cum
dixit: “Vitam tuam in quotidiana discussione examina.
Attende diligenter quantum proficias, vel quantum deficias;
qualis sis in moribus, et qualis in affectibus3 quam similis
sis Deo, vel quam dissimilis, quam prope, vel quam longe.'’¹
Haec, inquam, generatim et universe perpendi possunt,
cum singularia delicta quae lugeas, vel nulla, vel perpauca
sunt. Quae quidem examinis ratio haud dubie magna
quadam utilitate non caret. Faciendum etiam est ut illo-
rum vitiorum, in quze plerumque solemus incidere, radices
inspiciamus, ut eas extirpemus et evellamus. Denique
multo plus temporis in decernendo statuendoque ponamus,
nec non in indagandis rationibuS, quemadmodum nostris
ipsi decretis atque propositis obtemperemus. Inspiciamus-
que vesperi quomodo matutinis, mane autem quomodo
vespertinis illis decretis statutisque paruimus. Sic quod
datum est discussioni temporis perutiliter traducemus.

Tertia interrogatio. Si per horas singulas, ex quo
surreximus, investiganda sunt vitia atque peccata, id erit
maxima aberrationis causa menti nostrae; facile enim in
quotidianis expendendis actionibus mens ipsa in quibus-
dam insistit, et ex uno in aliud evolat minime sentiens,
per occasionem tam vagam, lustrationis divinae. Interdum-
que non prius se revocat ad investiganda et deflenda
peccata, quam tempus examinis sit elapsum, nobis non
sentientibus nec animadvertentibus.

Respondeo. Triplex adversus mentis aberrationem
adhiberi potest remedium. Primum, ut magno animi ardore
studioque placandi Dei, ad peccatorum examen accedatur.
Si quis enim ita accedat, is non facile per hujus investiga-
tionis occasionem ad inutilia quaedam et a proposito aliena
aberraverit. Quod si quando minime sentiens aberret,

ξ Med. c. 5.
T

