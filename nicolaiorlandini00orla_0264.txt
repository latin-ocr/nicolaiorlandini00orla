244 De ratione vivendi Socz‘etatis.

et recta mens est, curn Deum propter seipsum sec-
tamur, nullo ad haec, quae mundi sunt, divortio amoris-
facto. Cum vero affici rebus hisce terrenis, declinare ad
ea tria quae B. joannes enumerat, voluptatem carnis,„
cupiditatem auri, gloriae sitim, pravae atque obliquae mentis
est; ergo horum amore si quis se penitus exuat, tum*
demum facilem sibi viam muniet ad obtinendam rectam.
mentem. Quandoquidem hoc nihil est aliud nisi, solutis
vinculis terrenorum desideriorum quae militant adversus
animam, adhaerere uni Deo per purissimam charitatem.
Interjecta est autem in Constitutione parenthesis illa
“quantum fieri potest;’' quia, quamdiu sumus in hac vita„
non possumus ita nos exuere creaturarum terrenarum
amore, ut in nostris benefactis non sit aliquid admixtum
nostri. Beatorum enim est ista intentio pura et defaecata,.
ut Bernardus ait, qui amore Dei penitus attracti semet—
ipsos obliviscuntur.

Sextum et postremum ad rectam mentem dirigendam
obtinendamque praesidium est, ut si minus id assequi
possumus ut amore rerum omnium creatarum nos ipsi
spoliemus, certe demus operam, ut eas modo quodam et
ordine adamemus. Hoc est quod Constitutio subjicit:
“Ut affectum universum in ipsorum Creatorem conferant,
eum in omnibus creaturis amando, et omnes in eo, juxta
sanctissimam ac divinam ejus voluntatem.” Non enim
tam vitiosus est amor ipse rerum, quam modus amoris;
modus et ordo, quem in rebus creatis amandis tenere nos
docet, est ut earum amorem reseramus ad Deum. Quid
est enim amare Deum in creaturiS, et creaturas in Deo,
nisi earum amorem in Deum referre, easque non propter
se, sed propter Deum amare, sicut avarus qui in rebus
omnibus amat lucrum, et res omnes in lucro?

Si servetur hic ordo ut res creatae sint nobis tamquam
viae ac media ad Deum, jam earum amor nihil habet in
nobis vitii; quia tum nec potest esse nimius, cum propter
Deum dumtaxat amatur, nec inordinatus, cum sit amor

