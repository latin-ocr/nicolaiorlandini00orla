De recta intentione. 241

butionem.”1 Quem locum Doctor quidam interpretatur
non de futura retributione, sed de praeterita ; hoc est de iis,
quae jam illi Dominus retribuerat, quemadmodum loquitur:
“Quid retribuam Domino, pro omnibus quae retribuit
mihi.'’2 Ubi “retribuit,'' non est proprie reddidit et gra-
tiam retulit, sed est iterum tribuit, aut saepius tribuit,
propter crebra et plurima beneficia3 ut etiam: “Noli
oblivisci omnes retributiones ejus,’'3quae vox praeteritorum
beneficiorum frequentiam exprimit. Cum igitur eximiis
Deus servitutem nostram anteverterit benefieiis, ingra-
tissimi profecto servi simus, si mercedem aliquam praeter
Deum ex servitute nostra spectemus. Explicemus hoc
simili aliquo. Fac esse hominem in obscurissimis cus-
todiae tenebris, captum oculis auribusque, vinctum manibus
atque compedibUS‚ mutum praeterea, et spiritu quodammodo
destitutum. Jam quaero ex te, si miser ille liberatorem
aliquem inveniet, qui de carceris tenebris in clarissimam
solis lucem, solutum ac liberum vinculis, eum educat ; qui
medicamentis quibusdam rationem reperiat, quemadmo-
dum et videndi, et audiendi, et loquendi facultatem recipiat,
qui paene mortuum ac spirantem reficiat ac recreet; quare
inquam, si hujus liberator et vindex velit illum postea
in suos famulos coaptare, eritne tam demens is qui
liberatus est, ut pro famulatu suo aliam a liberatore
mercedem exigat aut expectet? Certe tam eximia
liberatoris sui beneficia, quibus ejus servitutem antevertit,
nunquam sinerent eum aliquam aliam expectare merce·
dem, praeter ipsius vindicis charitatem. Quid ergo
faciendum nobis est, si eximium illud Dei beneficium,
cum ex tenebris nihili in hanc lucem nos edidit, nostris
cum animis reputemus; cum nos his sensibus, quibus
carebamus, instruxit atque ornavit! Hoc spiritu, quem
ducimus, imbuit; hac tanta mentis praestantia donavit!
Quod quidem primum ac singulare beneficium plurima
deinceps alia ingentia atque egregia consecuta sunt

² Psal. 118. 2 Psal. 115. ³ Psal. 102.

Q

