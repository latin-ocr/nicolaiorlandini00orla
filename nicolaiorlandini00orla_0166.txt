146 De ratione vivendi Societatis.

ad quatuor haec capita revocari potest; Primum, ad eum
qui defertur, cum in Constitutione dicitur: “Contentus esse
quisque debet ;‘’ Secundum, ad rem quae defertur, cum
illud additur: “ Ut omnes errores et defectus ipsius, et res
quaecunque quae notata-2· in eo et observatae fuerint;’'
Tertium, ad eum qui defert,cum adjungitur: “Per quemvis
qui extra confessionem eas acceperit;'' Quartum, ad eum
ad quem res ipsa defertur, cum demum ita concluditur:
“ Superioribus manifestentur.‘’

Ordiamur igitur a Primo, et omnem difficultatem, quo-
cumque oriatur ex capite, pro viribus elevemus, cernitur
enim difficultas in eo qui defertur nomine, quia pro-
prium est cujusque hominis ferre graviter reprehensiones
admonitionesque. Ut enim Salvianus Episcopus ait:
“Omnes admodum se laudari volunt, nulli grata repre-
hensio est; imo quod prius multo est, quilibet malus
quamlibet perditus mavult mendaciter praedicari, quam
jure reprehendi, et falsarum laudum irrisionibus decipi,
quam saluberrima admonitione servari.''l Radix autem
omnis molestiae ex admonitione susceptae intima quaedam
superbia est, qua et suam quisque culpam studet occulere
propter ejus dedecus ac turpitudinem, et nemo alteri
patitur se esse subjectum ; cum admonendi officium
praestantiam quandam et excellentiam habeat, ex quo fit
ut nemo nisi humilis reprehensionem admonitionemque
moderate ferat. Ideo rex Amasias, admonitus a Propheta
quod Deos filiorum Seir adoraverat, superbe atque ira-
cunde respondit: “Num consiliarius regis es? Quiesce, ne
interficiam te.’'2 At sui peccati Sanctus David admonitus,
cum vera animi humilitate respondit: “ Peccavi Domino.''3

Altero vero nomine hujus rei difficultas oritur in eo
qui defertur, ratione personae; quae, si auctoritatem aliquam
habeat vel ab aetate, vel a dignitate, vel ab opinione
virtutis, multo profecto aegrius delationis dedecus feret,
quam qui ab iis rebus nullam partam auctoritatem afferat.

¹ Lib. 8. de Ver. Jud. ³ 2. Paralip. 25. ³ 2. Reg. 12.

