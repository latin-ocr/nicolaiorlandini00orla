De alienas procuratione Salutis. 45

et patientiam discipulum suum Timotheus hortatur Apos-
tolus, cum ait :l “Argue, obsecra, increpa in omni patientia
et doctrina.'' Omnem autem, non aliquam patientiam
requirit in eo, qui navaturus est operam animabus.

Hisque igitur notis atque indiciis intelliget qualis
quisque sitin studio et procuratione alienae salutis. Sed
quo planius hujus Constitutionis posterior pars explicetur,
objiciet aliquis primo: quomodo fieri potest, ut nostrae
saluti ac perfectioni aeque impense atque alienae, ut
Constitutio jubet, operam demus; non enim videmur satis
nobis vacare posse, et eadem opera in salutem ac per-
fectionem proximorum incumbere.

Respondeo primo: Constitutionem intelligere, opor-
tere prius quemque, quantum satis sit, privato perfectionis
studio vacare, quod in novitiorum domibus praecipue fit;
deinde ubi se in virtutibus confirmavit, prodire etiam ad
alienos. Secundo: Constitutio non tollit, quin quotidi-
anis studiis, etiam tum, cum proximorum saluti servimus,
nobis etiam ipsi vacemus, praesertim orationis ac preca-
tionis, sine qua nemo fere perfectus evadit. Orationis
autem nomine, discussio quoque sui pectoris continetur,
optimum ad perfectionem praesidium. Quisquis igitur
precationi caeterisque ejusmodi studiis sedulam quotidie
operam dat, is satis suae saluti ac perfectioni vacat etiam
tum, cum consulit alienae.

Objicies secundo: Quid est in proximorum perfecti-
onem incumbere? Nonne satis fuerit dicere in salutem?
Cur id igitur addit Constitutio? An forte jubet ita nos
in eorum salutem incumbere, ut eos ad religiosam hanc
vitam et perfectionis sequenda consilia cohortemur?

Respondeo: non id potissimum Constitutio videtur
sentire, ut ad Religionem proximos incitemus. Neque
id temere aggrediendum est: cum res ista tota sit voca-
tionis afflatusque divini. Sed quod Constitutio potissimum
intelligit, id videtur, ut in suo quemque statu vitaeque

¹ 2 Tim. 4.

