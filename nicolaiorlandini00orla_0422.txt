402 De ratione vivendi Socz'etatz's.

hominis non est, sed ne Christiani quidem. Nam cum
dixisset Dominus: “Nolite solliciti esse, dicentes quid
manducabimus aut quid bibemus, aut quo operiemur,”
statim illa subjicit: “ Haee enim omnia gentes inquirunt.''l
Ethnici quippe, cum temporalem tantum hanc vitam
norint, minime mirum est si de ea tantopere sint solliciti ;
iidemque Divinae providentiae vim non sentiant, perpaucis
exceptis, Ut christiani, qui et Divinam providentiam
agnoscunt, et aeternam vitam expectant, cur de suis ipsi
corporibus sint solliciti; praesertim cum se non suos, sed
Domini esse intelligant. “Nemo enim nostrum sibi vivit,⁷’
Paulo teste, “et nemo sibi moritur 3 ’' quorsum ergo tanta
christianis, si sui non sunt, suorum corporum sollicitudo?
Aliena est igitur ab eis, multo autem magis a religiosis
quorum est crucem amplexari, bellum cum corporibus
gerere, praesentia despicere, futura concupiscere, animi
denique magis quam corporis rationem ducere. Et prop-
terea Augustinus initio suae regulae eum, qui ad fratrum
congregationem venire desiderat, cohortatur,2 “Ut abneget
semetipsum, et tollat crucem, et ne tractet,'' inquit, “in
corde suo de victu ac vestitu, et caeteris quae necessaria
sunt corpori, ipso Domino praemonente in Evangelio et
dicente: “Nolite cogitare, dicentes quid edetis, aut quo
vestiemini.’' Sed de priore illo quod propositum erat, hoc
est, cur corporis nimia cura reprehensibilis sit, satis.
Nunc de altero illo: Ubinam haec nimia sollicitudo
versetur.

20. Porro haec sui corporis fovendi sollicitudo in
quatuor praecipue rebus ex Constitutione versatur: in
victu, vestitu, habitatione, officio, aut exercitatione. Quam-
quam in duobus primis multo magis cernitur, tanquam
magis corpori necessariis; ut non sine causa Dominus
in Evangelio de iis tantum mentionem fecerit. Consti-
tutio autem adjicit etiam habitationem et officium, quo-
niam qui de salute sui corporis plus aequo in religione

¹ Matth. 6. ² Reg. 1. c. 2.

