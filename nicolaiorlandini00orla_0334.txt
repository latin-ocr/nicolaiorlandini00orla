314 De ratione vivendi Societalzk.

rumque Patrum sententia, sex distinguit gradus, quibus
sensim castitatis perfectio quotidianis profectibus adolescit.
Primus est, ne quis impugnatione carnis vigilans elidatur.
Secundus, ne mens illius voluntariis cogitationibus immo-
retur. Tertius‚ ne femineo. vel tenuiter ad concupiscentiam
moveatur aspectu. Quartus, ne vigilans vel simplicem
carnis preferat'motum. Quintus, ne cum memoriam
generationis humanae, vel tractatus ratio, vel necessitas
lectionis ingesserit, subtilissimus mentem voluptariae acti-
onis perstringat assensus3 sed de ejus recordatione nihil
amplius concipiat, quam si operationem laterum mente
pertractet. Sextus, ne illecebrosis phantasmatibus femi-
narum vel dormiens illudatur3 licet enim haec ludificatio
peccato non credatur obnoxia, concupiscentiae tamen
adhuc medullitus latitantis indicium est. Haec ex Abbate
Chaeremone antiquisque Patribus Cassianus, ex quibus
intelligi licet eum, qui postremum gradum attigit, ange·
lorum puritatem imitari; qui est a Patre nostro Ignatio
perfectae castitatis terminus constitutus. Climacus autem
tres constituit castitatis gradus: Initium, medium, finem.
Initium ait esse cogitationibus sordidis non acquiescere,
et per intervalla temporum nocturni seminis redundantia,
absque ulla imaginis illusione, respergi; medium vero
naturalibus motibus ex repletione ciborum advenientibus
absque imaginibus inquietari, modo ad fluxum motus
illi non perveniant; finem antem mortificare corpus
cogitationibus sordidis jam antea mortuum, felicemque
vere esse qui, ad omnem colorem corporis aspectumque
perfecte insensibilis, sit perfectus. Haec ex Climaco. Sed
huc quoque perpauci veniunt, quo forsitan Serenus Abbas
pervenit, ut de eo scribitur: “Hoc est ut eo usque mens
nostra castitatis puritate formetur, ut etiam naturali
motu carnis emortuo, obscoenum illum liquorem omnino
non proferat.'’1

Bonaventura de Processu religionis, tres etiam statuit

1 Con. 12. c. 7.

