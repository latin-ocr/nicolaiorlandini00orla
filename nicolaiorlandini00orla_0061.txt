De aliem procuratione Salutis. 41

naturae tam diligenter conquisita, tam accurate perfecta
ac perpolita : huc prudens operariorum delectus, eorumque
qui ad tantam provinciam idonei aliquando futuri sint:
huc denique multa alia, quae in Constitutionibus ad pro-
curandam animarum salutem ac perfectionem sapientissime
excogitata sunt. Non enim tot studiorum contentiones,
tot labores, tot adjumenta naturae, tot gratuita Dei munera
ad nos dumtaxat excolendos perficiendosque referuntur;
“ Sed unicuique datur manifestatio Spiritus ad utilitatem,'’
Paulus ait,1 nempe aliorum et proximorum. Quod si
tanto studio instrumenta ipsa comparamus, quibus ad
Christum animas adjungamus, quanto tandem studio
his instructis praesidiis in earum salutem ac perfecti-
onem incumbemus! Alienum quippe a ratione sit, et
plane ridiculum, in instrumenti necessariaeque supellectilis
nervos omnes intendere, in ipsa vero animarum causa,
quarum gratia tanti fiunt apparatus, cum desidia et
languore versari. Ut si miles in armorum telorumque
copiam comparandam totus incumbat; postea vero, cum
hostem viderit, et bellum insonuerit, aut turpiter ab acie
refugiat, aut in acie ipsa ignave molliterque se gerat.
Quis eum non omni irrisione et poena dignum judicet?
Nempe eadem sit irrisione ludendus, eadem et majore
poena plectendus, qui cum in literarum studiis, et hujus-
modi praesidiorum apparatu vires omnes aetatemque
continuaverit; postea, cum ad servandas animas juvan-
dasque vocatus fuerit, ignavus atque iners in eo munere
deprehendatur. Augustinus ad Dioscorum in re simili :²
“Ridiculum est,'' inquit, “cum propterea superflua multa
didiceris, ut tibi aures hominum ad necessaria praeparentur,
ipsa necessaria non teneri, quibus excipiendis eas persu-
perflua praeparaveris: et dum occuparis ut discas, unde
facias intentos, nolle discere, quod infundatur intentis.”
Lege: facit enim ad rem.

Tertio, id intelligi potest ex difficultate revocandi

¹ 1 Cor. 12. ² Ep. 56, ad Diosc.

