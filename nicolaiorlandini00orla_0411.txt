De Disciplina stffensae. 39 1

hac tua interpellatione perdidimus?”l Idemque de Origene
scribit Hieronymus, nunquam illum sine lectione sump-
sisse cibum, nunquam iniisse somnum.2 Valet igitur lectio
mensce et ad temporis parsimoniam, etiamsi alia utilitas
nulla esset.

Sed quo animi affectu studioque huic lectioni operam
dabimus, hoc enim secundo loco quaerebatur? Nempe
eo ipso, quo corpus edendo se reficit; nam cum sit lectio
pabulum mentis, eadem attentione animus eam debet
excipere, qua corpus cibum. Hoc nimirum est quod Con-
vstitutio dicit: “Ut sua etiam animae refectio praebeatur.'’
Quam eandem attentionem exigit in suis Regulis Augus-
tinus: “Cum acceditis,’' inquit, “ad mensam, donec inde
surgatis, quod vobis secundum consuetudinem legitur sine
tumultu et contentionibus audite, nec solae vobis fauces
sumant cibum, sed et aures esuriant verbum Dei.''3 Cum
esurie igitur ac fame excipienda est sacra lectio, et quidem
sine tumultu, et ad finem usque mensae tanta debet esse
audiendi aviditas. Quaerit etiam Basilius: “Quo affectu
>et quam attente quae inter reficiendum nobis leguntur
audire debeamus?”4 Et respondet: “Cum majore voluptate
quam qua edimus et bibimus ut declaretur quam mens
nostra non evagatur circa voluptates corporis, sed magis
in verbis Domini jucundetur, juxta effatum ejus qui dixit:
Et dulciora super mel et favum.’‘⁵ Hoc animi affectu ad
mensam accedebat Beatus Antoninus archiepiscopus, qui
quod privatus in coenobio didicerat tenuit etiam Praesul,
ut 'sine lectione nunquam accumberet; quam tam avide
auscultabat, ut non ad capiendum cibum, sed ad lectionem
audiendam accessisse videretur.6 Propterea monet Beatus
Vincentius ut cor initio praeparemus ad lectionis intelli-
gentiam, ne mens videlicet ad adipes atque ad juscula
dilabatur, si semel coeperit evagari.

1 Ep. ad Marcum suum. ‘³ Ep. 18. ad Marcellam.
³ Reg. 2. c. 13. ⁴¹ In Reg. brev., q. 180. ⁵ Psal. 18.
⁶ In Vita ex Vincent. Mainardo.

