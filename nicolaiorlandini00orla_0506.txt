486 De ralz'mze vivendi Socz'elczlz's.

cere 3³”1 et: “ Fructus vel aliud quodcumque extraordinarie,
secularium more, comedere, patens est gulositatis indicium ε
siquidem extra duas vires in die, nisi necessitate cogente,
in domum vel extra comedere, puerorum, imo pecudum est:
senex legem in vicibus comedendo non servanS, fertur per
angelum asino comparatus.’' Recte; quia asinorum est, et
hujusmodi animantium, quas natura abjecit ad pastum, in
foeno ac paleis semper os habere de1nersum.2 Et Clemens
Alexandrinus simillimos facit pisci, quem graeci dicunt ὄνον,
id est, asinum, qui mentem in ventre infodit, crebris
scilicet comessationibus; quoniam ex Aristotele hoc solum
animal cor habet in ventre.

Olim sancti Patres ne pueris quidem dabant hanc
veniam, ut extra suas horas aliquid degustarent; cujus
rei exemplum peti potest ex vita Pachomii, cujus precibus
ficulnea quaedam, quam novitii quidam adolescentuli furtim
conscenderant, postridie exaruit: legi.

Has autem comessationes et intempestiva jentacula
commemerat Paulus ad Romanos} inter opera tene-
brarum. “Non in comessationibus,'' inquit, “et ebrieta-
tibus; sed induimini Dominum Jesum Christum.”

Ergo qui in coenobiis Christo Domino serviunt, gulae
cupiditati et intempestivis escis nuntium remittant oportet,
si se religiosos dici velint. Hac enim continentia praeditos
fuisse legimus veteres AEgypti monachos, qui nobis pro-
positi esse debent ad imitandum. De quibus⁵ ita loquitur
Cassianus: “Antequam vel postquam legitimam com-
munem refectionem (quisque) percipiat, summa cautione
servatur, ne extra mensam quicquam cibi penitus ori suo
quisquam indulgere praesumat: ut incedentibus per hortos
et pomaria, cum passim blandeque per arbores poma
pendentia non solum objiciant se pectoribus transeun-
tium, verum etiam strata per terram conculcanda pedibus
offerant, atque ad colligendum parata, facile ad consensum

¹ In Speculo Dise. ² P. 3. c. 4. ³ 1. 2. c. 1. ‘¹ Ro. 13.
⁵ In Institutis Monachorum,1. 4. c. 18.

