In Regulas M odestz'oe. 705

erimus modestiae atque decori, ut et perpauca loquamur,
et voce, ut lex nostra admonet, non elata. Quam quidem
moderationem requirit Bonaventura, Spec. Disc. p. 4. c. 2.
non modo in celebritate et frequentia hominum, sed etiam
in solitudine, et inter nemora, atque fruteta. “Quia
nemus,’' inquit, “ aures, et campus oculos habere dicuntur ; ''
et mox : “ Miserabiles confusiones quibusdam minus cautis
pluries ex hoc accidisse feruntur.'' Ex incautis nempe
colloquiis.

30. In coenaculo, locisque ad praeparanda obsonia
accommodatis, in atriis etiam atque hortis communi januae
proximis moderandus est sermo. Quia saepe hic versantur
externi; turpeque est hujusmodi loca religiosorum vocibus
personare, nec discrimen ullum inter aedes aulicas, in
quibus ubique servi perstrepunt, ac religiosas, ubi Deo
jugiter deservitur, agnosci.

Sane maximae aedificationis est, ita omnia esse quieta
in religiosorum coenobiis, ut cum plurimi in iis degant,
nemo tamen, ac si nullus intus esset, exaudiatur: quod de
Scythiae monasterio quodam proditum est, ubi monachi
degebant mille quingenti tanto silentio, ut saepe advenae
locum adeuntes, neminem ibi adesse putarent; ut Cassianus
refert. Jam si ubique locorum cuique liceat proferre
sermones, quies haec tollitur, praecipuaque laus disciplinae
religiosae funditus perit.

Ex Communibus autem Regulis, Regula 26. prohibet
nominatim in refectorio pluribus loqui. Eadem postea
de mensa subjicit, quemadmodum moderandus sit sermo;
nimirum quia quod de refectorio, ac coenaculo dixit, id ad
locum retulit3 cum vero de mensa, acl tempus, de quo mox.
Atque haec est causa, cur pleraeque religiosorum familiae
certos habent ad loquendum locos.

DE CIRCUMSTANTIA TEMPORIS.

Magni etiam refert, ut suo tempore linguam modereris;

et pro ratione temporis, ita modum in loquendo teneaS.
TT

