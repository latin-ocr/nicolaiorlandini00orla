82 De ratione vivendi Societatz‘s.

Quisquis enim nondum satis in spiritu ac virtute processit,
offendi facile solet, si non eadem aequitate contineri se
cernat. Sibi nam quisque videtur egens, cui danda
immunitas sit, sibi dignus aeque atque alius. Quod quidem
B. Benedictum impulit,1 ut in conscribendis regulis suos
monachos praemoneret, ne quis obmurmuret, si pro neces-
sitate cuique succurritur. Ex altera parte, quibus plus
aliquid meliusque fuerit dispensatum, iis etiam sese
efferendi praebetur occasio, quod item discordiae seges est
atque disidii. Quo circa praemonet idem Abbas ut qui
plus indiget humilietur pro infirmitate, et non extollatur
pro misericordia, et ita, inquit, omnia membra erunt in
pace. Hujus concordiae causa scimus B. Bernardum de
pristina sua severitate, qua fratres senserat vehementer
offendi, remisisse non parum, et communem cum caeteris.
instituisse vitam ; et noster Pater non modo victum, vemm
etiam cultum corporis, ad animorum conjunctionem atque*
uniformitatem, unius modi, uniusque formae omnibus in
Societate esse voluit, ut in octava Constitutionum parte
monet. Ergo ut geminum hunc scopulum Societas
effugeret et disciplinae laxandae, ct concordiae minuendae,
satius duxit Beatus Pater medium quoddam genus inire
vitae, sine disciplinae interioris incommodo, salvisque legi-
bus, quam, crebra legum exceptione si durius illud
arripuisset, ad dissolutos sensim mores licentiamque
defluere.

Quinta ratio est humilitatis tuenda: causa, solidaeque
adipiscendae virtutis, in quo summam religiosae vitae
positam Beatus Pater existimavit. Vita quippe aspera
atque dura superbiae ac coenodoxia? patet insidiis, cum in
admiratione sit vulgi. Imo universum genus hominum,
ut Cyrillus ait, jejunium et duram vitam admiratur:
eaque de causa Judaei tantum Joanni Baptistae tribuebant,
ut quanquam nullis fulgeret miraculis, eum tamen propter
asperitatem vitae Christum suspicarentur: Christum autem

¹ C. 34.

