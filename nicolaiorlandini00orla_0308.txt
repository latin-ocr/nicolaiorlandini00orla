288 De ratione vivendi Socz'etatz‘s.

rectis se nostris actibus concupiscentiae terrenae subjungunt.
Saepe desidia interveniente deficiunt, quia fervore quo
coepta sunt, frigescente amore, tabescunt.'’1 Huc etiam
accommodat vir sanctus verba illa Job: “Cumque in orbem
transissent dies convivii, mittebat Job et sanctificabat
illos,'’‘2 “Peracto,” inquit, “orbe dierum convivii, mittere ad
filios et eos sanctificare, est post virtutum sensum intenti-
onem cordis dirigere, et omne quod agitur, districta retrac-
tationis discussione, mundare3 ne bona aestimentur quae
mala sunt, ne saltem veraciter bona putentur sufficientia,
cum perfecta non sunt.3 Discussio igitur diligens vel cogi-
tationum, vel occultorum, vel etiam bonorum nostrorum non
sinet nos tempus otiose atque inutiliter terere. Praeterea.
quamvis nulla inveniamus esse delicta, non tantum hic
examinis finis est ut multa deprehendamus errata, sed ut
singulas perpendamus actiones, quales illae sint, quae qui-
dem si sint omnes laudabiles, et vitio careant, tum finis
erit examinis, non quidem fletus aut dolor, secl gratulatio
et gratiarum actio.

Respondeo secundo. Quamvis cuipiam videatur exami-
nis materia forte deesse, non idcirco remittendam esse
curam studiumque scrutandi sui, scilicet-ne vitia, ad quae
proclivissima natura nostra est, appropinquent; quippe
hic examinis fructus est materiam semper minuere pecca-
torum. Custodia enim mentis nostrae diligens facit ut
hostes arceat, vitia scilicet et peccata persaepe absint,
Sicut communis arcis custodiae atque vigiliae is est fructus,
ne accedant hostes ad urbem, qui si absint, aut abesse
putantur, illi confestim advolant.

Respondeo tertio. Quando deest quotidiana materIa
examinis, nec ulla apparent deflenda aut arcenda delicta,
sive in pravis actionibus, sive in bonis, tum examinis tempus*
ita nobis traducendum erit. Primum, ut animum revocemus
vel ad magis usitata, quae frequentius oppugnare nos solent,
vitia, ut ea nostris decretis statutisque funditus expugnemus.

1 Moral. l. 9. c. 34. 2 Job 1. 3 Mox-al. l. 1. c. 34

