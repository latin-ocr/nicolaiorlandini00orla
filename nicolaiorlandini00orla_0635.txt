ln Regulas [Wodestz‘ae. 6 1 5

erem quandam vita dissolutam, et moribus plane impu-
dentem, seu ut hominem tentaret ipsa, seu ab aliis mercede
conducta id conaretur, quodam tempore dedita opera, ei ex
adverso obviam in angiportu prodiisse, illumque intentis
oculis aspexisse: eum autem acriter increpasse mulierem,
jussisseque ut terram intueretur, mulierem vero respon-
disse : “ Qui possum istud facere quze non ex terra, sed ex
te edita sum? Est enim aequius, ut tu terram aspicias
ex qua ortum habes, ipsa autem ut te intuear unde
procreata sum.''

Augustinus de se ipso in Conf. “Resisto,‘' inquit,
“seductionibus oculorum meorum, ne implicentur pedes
affectus mei, quibus ingredior viam tuam, Deus meus. Et
erigo ad te invisibiles oculos meos, ut tu evellas de laqueo
pedes meos.’'

De Isidoro quodam narrat CHmachus, grad. 4. de Obed.
post toleratam diuturnam atque acerrimam poenam,
coepisse eo se coetu in quo versabatur indignum existimare,
nec ausum esse quempiam suis inspicere oculis, sed defixis
in terram aspectibus solitum esse ingredientium et egre-
dientium fratrum preces pro coenobii foribus postulare,
indignum qui in alicujus faciem intenderet, ut ipsemet
Isidorus Climacho narravit.

sylvanum etiam Abbatem aiunt, cum ad irrigandos
hortos exiret, solitum esse faciem operire cucullo. Rogatus
cur ita faceret; “Ne oculi,'’ inquit, “arbores spectent, et
mens mea a suae contemplationis studio revocetur.’' Deni-
que omnium Sanctorum mos hic fuit, ut ad modestiam
oculos vultusque componerent3 quod eorum scripta, ac
praecepta declarant, neque enim id tam serio, constanterque
praeciperent, nisi ipsi prius quid praeciperent, essent
experti.

Ac de nostro quidem P. Ignatio accepi ab iis, qui eum
superstitem de facie noverunt, vel ex ipso aspectu vultuque,
ac modestia totius oris, sanctitatem ejus potuisse conjici.

De Malachia Episcopo habes apud Bernardum in Vita,

