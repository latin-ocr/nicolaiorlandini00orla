De medicina non accipienda, etc. 499

30. Quia adhibendis crebris medicinis et pharmacis-
nimia corporis solicitudo notatur. Legimus autem de iis
praecipue, qui, cum gravior non urget necessitas, ad eas
capiendas propensiores esse solent: qui quidem, dum
nimium prodesse valetudini volunt, potius obsunt.
Conturbatur enim corpus atque convellitur medicatis
purgationibus ventris, ut ait Plutarchus. Alvi autem
conturbationes, ubi medicamentis corrumpuntur atque
liquantur certi humores, plus addunt superflui, quam
adimunt. “Et sicut Graecus gravissime erraret, qui Graecae
in urbe turbae multitudinem moleste ferens, Arabibus et
Scythis convenis urbem impleret: ita nonnulli longissime
a recta ratione absunt,” Plutarchus inquit, “qui ejiciendo·
rum e corpore redundantium humorum causa qui familiares
corpori sunt et consueti, in corpus injiciunt coccos gnidios,
cardamomum, aliaque medicamenta a temperie corporis
aliena.”1 Ideo sapiens Philosophus censet sine magna
necessitate medicamenta usurpari non oportere; sed
moderata et temperata victus ratione corpus ita com-
parare, ut ultro sit ad evacuationes recte compositum.
Et quidem ipsos videmus medicos, qui tam liberales sunt
in praescribendis unicuique medicinis, sibi ipsi filiisque
ac domesticis valde parcere, nec nisi ultima necessitate
coactos eas accipere. Jure igitur vetat Regula quem-
quam adhibere medicinam Superioris injussu, ut facili·
tatem retardet aliquorum, qui nimium de corporis salute
soliciti, medicinas frequenter exposcunt. Quod si omni-
bus id consilii a sapientibus datur, ut quam rarissime,
nec nisi urgente necessitate medicinas attingant, multo
magis hoc consilium ad religiosos spectat, qui cum pro-
fiteantur se commodorum ac deliciarum inimicos, amicos
autem crucis vitaeque asperae, turpe sit, si delicatorum
saecularium more quotannis velint tuendae valetudinis
causa purgationes corporum adhibere; et qui spes suas
omnes locare et figere in Deo debent, promptiores repe-

? De tuenda valetud.
GG 2

