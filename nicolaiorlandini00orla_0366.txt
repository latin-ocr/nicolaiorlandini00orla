346 De ratione vivendi Socz'elatz'S.

ex ciborum multitudine, et requie est; et alia, quae ex
superbia contingit, curn diutius mundi a foeda hac
respersione persistimus, et per hoc in superbiam efferimur.

Ad hoc humilitatis caput, quinque humilitatis filiae
referuntur, necessariae omnes ad castitatis custodiam.
Prima est obedientia, quia ex inobedientia spiritus orta
est in primis parentibus carnis inobedientia, ut saepe
docet Augustinus.1 “Injustum,’' inquit, “erat ut obtem-
peraretur a servo suo, id est a corpore suo, ei qui non
obtemperaverat Domino suo.’'2 Et “ut poena,” inquit,
“reciproca inobedientia plecteretur, exstitit in motu
corporis quaedam impudens novitas, et fecit attentos,
reddiditque confusos.”3 Idem docet Gregorius: “Ille pri-
mus inobediens, mox ut superbiendo peccavit, pudenda
contexit. Quia enim contumeliam spiritus Deo intulit,
mox contumeliam carnis invenit; et, quia auctori suo esse
subditus noluit, jus carnis subditae quam regebat, amisit.”4
Ergo si inobedientia spiritus causa fuit inobedientiae
carnis nostrae, profecto obedientia spiritus, adversus Deum
Superioresque nostros, obedientem subjectamque faciet
nobis carnem nostram. Figura hujus, abstulit Deus
regnum Sauli quia non obedivit voci ipsius; et nobis
aufert regnum ac dominationem carnis nostrae, cum
Superiorum voci dictoque audientes non sumus.

Secunda, quae ex humilitate gignitur virtus ad castitatis
cautelam necessaria, est confessio et nudatio vulneris
nostri, cum carnis stimulis vulneramur. Humilem enim
non pudet pectoris sui plagas spirituali medico sanandas
prodere, sive id fiat in sacramentali confessione, sive extra
sacramentum confessionis. Ac de sacramento, propter
usum atque experientiam, magistram docet Bonaventura,
ubi negat ullam esse meliorem ac faciliorem viam ad eva-
dendas libidinis tentationes, quam si quis cogitationes
omnes vitiosas, cum suis circumstantiis, saepe et clare suo

¹ De Civit. Dei. 1. 14. cc. 15. 17. 23. 2 De Nuptiis et Concupisc. c. 1.
³ De Civit. Dei l. 14. c. 17. 4 Mor. 1. 26. c. 13.

