In Regulas Modestiae. 701

laudabiliter celamus. Tales quidem per corruptionem facti
sumus, ut boni videri etiam ab illis, qui praesunt nobis, sine
elatione nunquam valeamus.’'

Verum, ne quis his Gregorii verbis ad reticendas Supe-
riori virtutes suas moveatur, audiat quae is mox subjicit:
‘¹ Sed inter haec,'’ inquit, “sciendum est, quod illi virtutes
celare praelatis suis justa necessitate possunt, qui bene
cognoscere bonum quod agunt, sciunt. Si enim nimis
sunt simplices, saepe non est bonum quod esse bonum
arbitrantur; et dum vitium quasi virtutem non indicant, in
se absconditum hostem portant.'' Tamen, si dat Gregorius
veniam, ut evitandae elationis causa interdum etiam Supe—
riores benefacta celemus; quanto magis debemus eos, qui
non nobis praesunt, omni ratione celare ?

Cur autem se ipsum laudare, aut ea quae sibi laudi esse
possunt, afferre, vitiosum sit, explicat in eo opusculo, quod
de sui laude Plutarchus inscripsit.

“ Primum,'‘ inquit, “quia impudentes eos arbitramur,
qui se ipsi laudant, cum etiam tum eos pudor deceat, cum
laudantur ab aliis. Deinde, quia sibi ipsi sumunt, quod ab
aliis tribui debuit. Postremo, quia si in eorum laudibus
sileamus, videbimur invidi. Sin hoc vitamus, cogimur
praeter animi nostri sententiam ipsi quoque nos ad laudan-
dum conferre, aut ipsos testimonium dicendo in os laudare,
non sine illiberalis adulationis suspicione.'' Sed nos de
hac re, deque sui ipsius laude cavenda, fusius alias Nunc
haec satis sint ad vitandam in sermone jactantiam, et ceno-
- doxiam, ne sit inanis verborum nostrorum finis, sed refe-
ratur ad Deum, et ad utilitatem proximorum.

ANACEPHALAEOSIS QUAEDAM DICTORUM.
Tota igitur res si in pauca conferatur, tribui potest in
partes tres.

1¹¹¹. Cur non liceat se ipsum inter loquendum commen-
dare, et suae ipsius gloriae servire.

