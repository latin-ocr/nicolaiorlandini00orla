De moderata corporis cura. 41 3

de vera virginitate: “Corporis,'’ inquit, “cura necessario
habenda est, non ipsius gratia, sed ut servitio illius
philosophiae studio, coelestis scilicet, uti possimus. Im-
possibile est enim, nisi famulatum corporis ad philosophiam
obtemperantem habeamus, vel divinis lectionibus operam
dare, vel mente in corpore aegre languente, orationi
convenienter insistere. Quisquis ejus igitur rei causa
valetudinem tuetur, sua laude dignus est.”

Tertia, quia Divini etiam obsequii est ut nos in omni
palaestra virtutum exerceamus, alacriterque pugnemus
adversus vitia et adversus spiritales hostes, qui nos dies
ac noctes oppugnare non desinunt. At qui valetudine
infirma est, non modo virtutum acquisitione privatur, ut
idem Basilius ait, sed etiam partas sensim, dum nescit,
amittit: “Quia per impedimenta,” inquit, “infirmi
corporis pugnare, seque ad sacra certamina exercere
desuescit.'’ Quod confirmat Sanctus Diadocus “Nec
enim,'’ inquit, “infirmo corpore debet esse qui certat, sed
ita firmo, ut sustinendo certamini par esse possit, ut
anima etiam laboribus corporis convenienter purgari
queat.”1 Hoc docet usus, atque experimentum. Videmus
enim valetudinarios, et qui morbo praesertim diuturniore
laborarunt, eos saepe non parum de virtute ac spiritu deper-
didisse, nempe intermisso virtutis studio, quae ut parari
sine assidua exercitatione non potest, ita ne conservari
quidem.

Quarta, quia Divinum etiam obsequium exigit ut non
nostram modo salutem ac perfectionem quaeramus, sed,
ut praecipit Constitutio: “Impense etiam in salutem ac
perfectionem proximorum incumbamus.” Non enim nobis
tantum nati sumus, sed ortus nostri, ut dicebat Plato,
partem sibi vindicat patria, parentes propinqui; nos
autem dicamus, proximi quique et omne genus hominum,
quorum saluti et commodo servire qui possumus nisi
ipsi recte valeamus, sed potius servos nostri corporis

1 De Pers. Spir. c. 48.

