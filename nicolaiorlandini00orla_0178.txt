1 58 De ratione vivendi Socz'etczlz's.

offensa fere sint? Quod si haec in Religione perpeti
minora refugimus, apparet, ne tum quidem, cum ab
exteris atque infidelibus expetimus duriora, solidum
esse atque germanum patientiae desiderium3 sed potius
studium quoddam inanis gloriae, qua magis ducimur, quam
,aut charitate Dei aut humilitatis ardore. In Religione
quippe contumelias et dedecora perpeti cum minime
appareat gloriosum, inde fit ut ea plerique intra dome-
sticos parietes fugiant, cum tamen eadem apud exteros
consectantur. At assuescendus his minoribus est igno-
miniis, et domesticis exercendus animus probris, si vere
volumus digni esse majoribus. Ut S. ille Pater,1 qui
bubulcorum verba maledica propulsare redarguendo cum
posset, tolerare fortiter maluit, quo majoribus perferendis
injuriis sese minorum exercitatione assuefaceret. Cur
non igitur studio flagremus ardenti, ut, quemadmodum
-Constitutio nos admonet, ‘⁴ omnes errores, defectus, et
quaecumque in nobis notata atque observata fuerint, per
quemvis, qui extra confessionem ea acceperit, nostris
Superioribus patefiant.'’ Hinc nimirum facile intelligemus,
quantum progressionis ad virtutem pietatemque fecerimus,
si quotidie in nobis voluntas haec crescat, ut quidquid,
non modo foris de nobis cernitur, sed etiam in animo
latet intimisque recessibus, apertum ac nudum Superiori
velimus. Ac profecto, nisi nos ita instituamus, ea etiam,
quae praeclare in nobis constructa videntur, ruent omnia.
Da mihi enim, qui permoleste delatorem ferat, ecce tibi
confestim alienationes voluntatum, mutuae simultates,
suspiciones crebrae, obmurmurationeS, detractiones, et
timor quidam servorum ac mancipiorum, qui plane ex-
terminari ex filiorum pectoribus atque ex universa
Societate debet. Ut igitur ab his saltem malis nos
ipsi eripiamus ac vindicemus, totque incommodis occur-
ramus, discamus ferre non modo aequo animo omne
delationis ac delatorum genus, verum etiam ultro petere

1 In Vit. Patr. d. 3. e. 101.

