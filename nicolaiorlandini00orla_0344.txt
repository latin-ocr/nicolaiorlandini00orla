324 De ratione vivendi Socz'mtz‘s.

Quia cum quis semel per libidinem peccat, perinde
afficitur ac si peccandi in eo genere habitum contraxisset,
habitus autem difficile tollitur. Ratio porro cum ita
afficiatur, ea est partim quia in hoc libidinis vitio fomitem
habemus ab originis peccato, qui est instar habitus;
partim quia unus actus hujus peccati fortius imprimit
sui vestigium, et intensior est quam viginti actus alterius
peccati. Ut enim ait Aristoteles : “In his quisque intentius
agit, in quibus magis delectatur 3 '' sed in corporis volupta-
tibus nulla est hac delectatione major, ut ex Augustino
diximus. Relinquitur ergo, ut qui semel in hoc vitium
lapsus est, licet se diu multumque in virtutibus exercuerit,
perinde afficiatur ac si multos annos in eodem sit vitio
ac labe versatus.

Quae cum ita sint, quis jam non intelligat quanta sit
imbecillitas humana adversus carnis pugnam atque vic-
toriam, cum et in hominis natura, ut ei cum mutis
animantibus est communis, et in omnium proclivitate
sensuum, et in ipsius mentis infirmitate cernatur? Non
enim tuendo dumtaxat corpore, et a voluptatum illecebris
defendendo castitas ipsa defenditur3 sed custodienda
quoque mens est et tuenda, quae si delicatis voluptatibus
mollitiisque fuerit inquinata, parvi refert corpus castum
incorruptumque servari. Ideo dicitur in Regula: “corporis,
et mentis nostrae munditia.’'

DIFFICULTAS EX PUGNA UNIVERSALI.

Praeterea difficilis est castitatis pugna, quia univer-
salis est neminemque fere excipit, sive aetates hominum
specte5‚ sive conditionem.

Nam quod attinet ad aetates, aetatem omnem intes-
tinus hic hostis oppugnat3 ut enim Chrysostomus ait,
dejicit pueritiam, perdit juventutem, illicit et inquietat
emortuam senectutem. Nec multo secus Augustinus qui
ait: “Castitatem etiam in ipsis aegris, vel senibus peri-

