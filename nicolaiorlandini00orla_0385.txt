De C asz'z'talc. 36 5

castitas ipsa de moribus.’'1 Bonaventura quoque dicit:
Maximum igitur praesidium positum est in fugiendis
personarum opportunitatibus, et periculorum occasionibus,
ei qui ad perfectae castitatis laudem decusque nititur.
Quia, ut sancti Patres docent, caeteris vitiis animique
morbis plerumque resistendo, at libidini non tam
resistendo, quam fugiendo, superiores evadimus. Ideo
recte aiunt a Paulo dictum: “Fugite fornicationem‚’'
cum ad Corinthios scriberet, potius quam resistite. Et
Aristoteles in Ethicis praecipit ad venerearum delec-
tationum cupiditatem debere homines se habere, sicut
Troiae senes ad Helenam; quae cum propter eximiam
pulchritudinem multorum esset illecebra, decreverunt
senes illi, ut eam praeco in itinere praecurreret, qui ad
obvios quosque clamaret: Fugite, fugite, Helena venit;
tantum philosophi illi in una suga ponebant. Atque ita
demum omni custodia cordis aditus observantur, ne quid
castitati noxium erumpat et violet templum Dei, quod
sumus nos. Id quod erat postremum ad eam tuendam
conservandamque praesidiun1;'atque haec, tum de viis
mediisque quibus ad eam nitendum, ut Pater noster
praecipit3 tum de universa hac castitatis disputatione
interpretanda: Regulae causa suscepta, videatur sint satis.

¹ Spec. Anim. c. 3.

