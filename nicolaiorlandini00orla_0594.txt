{74 De ratione vivendi Socz'etatzlc.

DE AEGRITUDINE AC TRISTITIA S. JOB.

Nulla ‘enim fuerunt vel externa vel intestina consola-
tionum fomenta, quibus tanta vis morbi mitigari posset.
Non externa: quia haec aut ex rerum copia et abundantia,
aut ex necessariorum propinquorumque subsidio, aut ex
salutantium et intervisentium petuntur officiis. Rerum
copia et facultatum, quibus levare aliquantulum miseriam
suam possit aegrotus, consolationis haud dubie plurimum
affert: at haec omnis erepta erat viro sancto. Scimus
enim Satanan] omnem ejus perdidisse substantiam, mo-
mentoque bonis eum omnibus spoliasse. Qua ex re
tristitiae moerorisque vir dupliciter angebatur: partim
quidem, quia cum maxime egebat, tum potissimum bonis
omnibus spoliatus est: partim, quia memoria praeterita-
rum divitiarum et superioris gloriae eum vehementer
angebat. Res est enim miserrima homini calamitoso
fuisse felicem. Idcirco ita queritur, c. 16. “Ego ille
quondam opulentus, repente contritus sum;’' et cap. 19.
“Spoliavit me gloria mea, et abstulit coronam de capite
meo;” et e. 29: “Quis mihi tribuat, ut sim juxta menses
pristinos, secundum dies quibus Deus custodiebat me?
Quando splendebat lucerna ejus super caput meum, etad
lumen ejus ambulabam in tenebris;’' et mox: “Quando lava-
bam pedes meos butyro, et petra fundebat mihi rivos olei.''
Ubi perpendes gregum et armentorum copiam, ex quibus
butyrum colligebat: itemque olei abundantiam. Magna
igitur ei erat :egritudinis et tristitiae causa superioris recor-
datio fortunae, prosperaeque ac florentis cum afflicta atque
jacente miserabilis commutatio. Non ergo ab opibus,
quae nullae jam erant, solatia petebantur. At ne a ne-
cessariis quidem atque propinquis: quoniam ipse dicit:
“ Ecce, non est auxilium mihi in me, et necessarii quoque
mei recesserunt a me;’' quod planius etiam cap. 19.
“Fratres meos longe fecit a me, et noti mei quasi
alieni recesserunt a me: dereliquerunt mc propinqui
mei: et qui me noverant, obliti sunt mei.’' Imo conjux

