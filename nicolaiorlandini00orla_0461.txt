De studiis mentis z'nterrmnpendzk. 441

ejusmodi est in religiosis, ut nulla inter ludendum fraus
appareat, nulla verborum obscenitas, nulla nixa acriorve
contentio, non perjurium, non maledictum; quae mul-
torum saecularium propria sunt: quorum ludendi genus
merito Tullius illiberale, petulans, flagitiosum, obscoenum
denique appellat; cum scilicet ludi gratia dictis saetisve
turpibus aut etiam noxiis utuntur. Praeterea in religio-
sorum ludis, si religiosi vere sint, nulla cernitur dissolutio,
nulla saecularis levitas aut vanitas; ut qui probe intelli-
gunt‚-se non ita generatos a Deo esse, ut ad ludum facti
videantur, sed ad servitutem potius, et ad quaedam studia
graviora atque majora. Caventque, id quod Beatus etiam
Ambrosius praecipit,1 ne dum relaxare animum volunt,
solvant omnem harmoniam quasi conventum quendam
bonorum operum.

Tertio, fine etiam differunt; quoniam religiosorum
mens hoc ludendo spectat, ut ex laboribus defatigata
quiescat, et post quietem ad usitata studia laboresque
majore contentione se revocet. Ludo enim utuntur sicut
somno et caeteris quietibus; et cum gravibus seriisque rebus
jam satisfecerint, quod Tullius admonetfl At alius est mul-
torum in saeculo scopus, cum ludos tractant: non enim
tam quietem ex laboribus, quam solam delectationem
spectant; nec tam ut ad pristinos se labores referant,
quam ut per otium tempus fallant3 nec tam denique
valetudini ut consulant, cujus rationem nullam habent
diurnis nocturnisque lusionibus, quam ut avaritiae et
cupiditati serviant, dum vel lucris inhiant, vel ludendi
libidinem explere volunt.

Quarto denique differunt, quod religiosi idoneas ac
debitas circumstantias in ludo servant; quod faciendum
admonet S. Thomas.3 Non enim ludo utuntur aut alienis
importunisque temporibus, aut locis minus idoneis, aut
certe praeter id, quod vel negotiis vel personae consenta-
neum esse videatur. In quo ex saecularibus plerique

1 L. 1. Off. c. 20. t. 1. 2 Off. ³ 2. 2.

