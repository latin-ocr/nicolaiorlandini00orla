582 De ratione vivendi Socz'etcztz‘s.

Qui extendit coelos solus, et graditur super fluctus maris.”
Et cap. 12. “Apud ipsum est sapientia et fortitudo: ipse
habet consilium et intelligentiam ;'' et quae sequuntur. Et
c. 28. “Ipse fines mundi intuetur, et omnia, quae sub
coelo sunt, respicit. Qui fecit ventis pondus, et aquas
appendit in mensura; quando ponebat pluviis legem, et
viam procellis sonantibus.” Haec et alia sexcenta pius
ille vir etiam tum, cum morbus adureret, loquebatur.
Cum Deo autem saepissime ratiocinabatur in tribulatione
spiritus sui. “Non parcam‚'' inquit, “ori meo, loquar in
tribulatione spiritus mei: confabulabor cum amaritudine
animae meres Et nunc quidem Dei clementiam, ut mitius
secum ageret, implorabat: “Memento,'' inquit, “quia ventus
est vita mea, et non revertetur oculus meus, ut videat bona.’'
Nunc veniam postulat peccatorum : “ Usquequo non parcis
mihi, nec dimittis, ut glutiam salivam meam? '' Interdum
cum eo fidenter amiceque conqueritur: “Quare posuisti me
contrarium tibi? ” et cap. 10. “Quare de vulva eduxisti me?
qui utinam consumptus essem, ne oculus me videret;’' et
ibidem: “Manus tuae fecerunt me et plasmaverunt me,
et sic repente praecipitas me?‘’ Interdum suae causae
judicium expetit. “Indica mihi, cur me ita judices; et
scias, quia nihil impium fecerim.'’ Modo divina beneficia
commemorat: “Nonne sicut lac mulsisti me, et sicut
caseum me coagulasti?'’ Modo etiam cum eo disputat:
“Ad omnipotentem loquar, et disputare cum eo cupio.''
Ac denique modo hos modo illos cum Deo sermones
confert. Ita fit, ut pro egregia ejus pietate, nonnisi aut
de Deo aut cum Deo sermocinetur.

Has igitur virtutes sibi proponat, quisquis aut mor-
borum flagellis aut aliis calamitatibus plectitur, imitandas.

