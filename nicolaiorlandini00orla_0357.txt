De castitate. 3 3 7

fundi, quod in eo certamine multum se proficere in virtute
sentiret, jejuniisque, orationibuS, ac benefactis plurimis
ardenter insisteret, ut infra dicemus ex Dorotheo. Et
Gregorius narrat de Equitio abbate, quomodo “cum
in juventute carnis incentiva sentiret, ipsae suae tentationis
angustiae eum ad orationis studium fecerunt solertiorem.”1
Jam si quis sua sponte spiritus ardori se dedat, studeatque
omnem ab se torporem abjicere, is profecto nullis erit
hujuscemodi stimulis incitandus, sed suae carnis semper
erit tranquillus dominus ac possessor. Confirmat haec
quae diximus Pauli doctrina ad Romanos, ubi praeposteras
Gentilium libidines et passiones ignominiae in eorum im-
pietatem refert: “Qui cum Deum cognovissent, non sicut
Deum glorificaverunt,” sed “coluerunt et servierunt crea-
turae potius quam Creatori ;” et idcirco hujus erroris mer-
cedem in se ipsis receperunt, “ut contumeliis afficerent
corpora sua.”2 Est igitur hoc commune atque universale
castitatis tuendae praesidium, pietas et ardor spiritus in
famulatu Dei. Praecipua autem et propria quinque, ut
diximus, afferri possunt, ad quae reliqua revocantur
omnia.

Primum itaque praesidium castitatis praecipuum est
oratio; quia, ut diximus, in Deo sita est victoria carnis
nostrae, ergo ab eo in primis petenda. Chrysostomus
jubet virginem inter alia id usurpare frequenter: “Custodi
me Domine ut pupillam oculi.” Et Hieronymus ad
Eustochium: “Statim,” inquit, “ut libido titillaverit sen-
sum, aut blandum voluptatis incendium dulci nos calore
perfuderit, erumpamus in vocem: Dominus auxiliator
meus, non timebo quid faciat mihi caro.” Et Gregorius:
“Quid est,’' inquit, “quod contra alios solis armis pug-
nabat Moyses, contra Amalec vero non solis armis, sed
etiam virtute orationis?”3 Amalec autem luxuriae vitium
designare dicit, et respondit: “Quia magnum certamen
fornicationis ostenditur, quod tanta virtute, tanta difficul-

1 Dial. 1. c. 4. 2 Rom. 1. 3 In 1. Reg. 1. 6. ο. 1.
W

