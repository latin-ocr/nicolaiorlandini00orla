In Regulas Modestiae. 681

existimari, cum illum per conversionem, et poenitentiam
sibi propitium fecisset.” Lege etiam Dorotheum, Serm.
de nemine judicando ; apud quem consimilia reperies,

Optima ad repellendos obtrectatores via triplex esse
potest. Una per increpationem apertam; altera per
tristitiam vultus; tertia per excusationem alienorum
factorum, vel dictorum.

10. Per apertam admonitionem, seu increpationem.
Ut Augustinus, qui hos versus in mensa scriptos habuit:

Quisquis amat dictis absentum carpere vitam
Hanc mensam indignam noverit esse sibi.

B. Isaias: “Si quis coram te loquitur adversus fratrem
tuum, aut taceas prae pudore, aut illi assentiaris, ne pecces
adversus Deum. Sed cum humilitate dic: Ignosce mihi
frater, infelix ego sum. Et haec quae loqueris mea sunt,
et ea ferre non possum.’'

Et Climacus: “Noli,'' inquit, “vereri eum, qui apud
te proximo detrahit, imo vero dicito ei: Quiesce, frater;
ego in his quae graviora sunt, quotidie delinquo; illum
ergo quomodo damnare possum? Hoc enim unico medi-
camento duo lucraberis, quod et teipsum, et proximum
curabis.⁷'

20. Per tristitiam etiam vultus (si quis admonere non
audet) repellitur, et corrigitur obtrectator. “Per tristitiam
enim vultu5,'' Scriptura ait, “corrigitur animus delin-
quentis.” Et Prov. 25: “Ventus aquilo dissipat pluvias,
et facies tristis linguam detrahentem.'' Et quidem usus
docet detractiones illico cessare, cum inter detractores
tristi quis vultu eas sibi non placere significat. Lege de
eo Episcopo qui libenter audiebat detractorem, et cum
detractore ipso graves in Purgatorio poenas dedit.

30. Cum monere non audemus eos, qui nobis superiores
videntur esse; conemur tamen eum, cui obtrectatur et
detrahitur, excusare. Bonaventura, in Spec. Disc. p. 4. c. 5:
“Si de personis absentibus, praesertim religiosis, sinistre

