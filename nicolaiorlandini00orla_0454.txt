434 De ratione vivendi Socz'etatz‘s.

ejus organum et instrumentum; hinc fit ut assiduis
mentis studiis atque exercitationibus, nisi interrumpantur,
modusque aliquis adhibeatur, non sine magno valetudinis
incommodo defatigemur.

Sed qui tandem est iste modus, quem in suscipiendis
mentis actionibus dicimus adhibendum? Omnino quad-
ruplex ex Constitutionibus colligi potest.

Primus est vicissitudo et commutatio studiorum inter-
iorum cum exterioribus: “Qum quidem externis‚’' Con-
stitutio inquit, “interrumpi deberent et non continuari.”
Ratio, ut supra significavimus, duplex est. Altera, quia
labor et externa exercitatio animum ad horam detinet,
ut Bernardus ajebat, propter delectationem, quae in hujus-
cemodi laboribus fere inest: delectatio autem est quies
animi, per quam solvitur atque evanescit omnis ejus
defatigatio.1 Altera vero est, quia ipsa studiorum com-
mutatio minuit laborem, dum remittit intentionem, et
animum ad alia leviora et sensibus notiora traducit. Quae
commutatio ac vicissitudo eamdem vim habet in variis
studiis mentis, dum ab uno ad aliud animum revocat,
ut quotidie nobis usu venit. Experimur enim, cum ex
alicujus libri lectione defatigata mens est, si cogitationem
ad alia studia, interiora illa quidem, sed tamen leviora
et jucundiora traducamus, minui magna ex parte defati-
gationem, ut si a Philosophiae cujusdam divinioris et
sublimioris contemplatione ad physica nos et naturae
studium, quod per se levius ac sensibus jucundius videtur,
convertamus: aut ab hac ad humanitatem, quae magis
adhuc consentanea sensibus videri potest, animum refera-
mus. Commutatio igitur ipsa studiorum, praesertim cum
iis, quae et leviora et notiora sunt sensibus, ut sunt externa,
mirifice recreat defatigatam mentem. Ut enim difficile
atque injucunde videtur avocare mentem a sensibus, et
abducere animum a consuetudine oculorum3 sic facile
et jucundum a spiritualibus et sublimioribus cogitationibus

¹ Arist. Dist. 1. 2. q. 29.

