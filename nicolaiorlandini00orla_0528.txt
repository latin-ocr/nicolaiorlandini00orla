508 De ratione vivendi Socz‘etatz's.

refert non superari. Immo hac de causa decrevit Inno-
centius ΙΙΙ. ne medici in curandis corporibus prius
medicinas et curationes admoveant, quam confessionis
sacramento curata sit anima. Quod Decretum consue-
tudine ipsa et vetustate jam antiquatum, ut longo
intervallo revocaretur curavit N. P. Ignatius, ut in ejus
vita scribitur, et Pius V. severioribus etiam legibus in
perpetuum sanxit.

Propter periculum autem corporis eadem exigitur
obedientia; quia cum peccata, ut diximus, sunt causae
saepe morborum, tollendae sunt ipsae causae, placando
divino numine, aut oratione aut expiatione noxarum, si
morbis volumus liberari. Et hoc est, quod dicit Eccle-
siasticus: ‘⁴ Fili, in tua infirmitate ne despicias te ipsum,
sed ora Dominum, et te curabit:” ipse, inquam, qui
morbi flagello percussit, et vere solus sanitatem confert,
ipse te curabit. Ubi quinque omnino aegrotis facienda
suadet. Primum quidem orandum Deum, a quo est
omnis medela, ut hic dicitur. Et quoniam flagelli causa,
ut dictum est, delictum saepe aliquod est, statim secundum
subjicit, scilicet contritionem, cum dicit: “Averte a delic-
to‚’' hoc est, delinquendi voluntatem abjice ac detestare.
Deinde, peculiare propositum corrigendi mores atque
actiones, cum dicit: “et dirige manus ;’' hoc est, propo—
nendo rectam operationem in posterum: per manus enim
in sacris litteris saepe opera ipsa manuum et actiones
hominum intelliguntur. Quarto: universorum peccatorum
expiationem, tanquam generalem quandam confessionem,
cum ait: “et ab omni delicto munda cor tuum ;'’ scilicet
per orationem, contritionem, et poenitentiam, quae jam
descripsit; id quod nunc, in nova lege, confessionis sacra—
mento perficimus. Nam quia nescimus, quonam maximo
delicto urgeamur, cujus causa morbus videatur immissus,
hortatur nOS, ut toturn pectus nostrum, totosque animi
recessus perscrutemur, et cor nostrum ab omni delicto
mundemus. Ideoque optimum consilium in morbis prae-

