In Regzclas stffodestiae'. 707

dicti atque sententiae: ut in praesentem sermonem sua
sponte incidere, non temere irruere, id quod dicitur,
videatur. 3¹1¹. Quando omnino tacendum, seu nosse
opportunitatem absoluti silentii.

Quoad primum, quatuor potissimum temporibus
videtur moderanda, ac cohibenda lingua.

Primo, cum quid agitur de Deo: v. g„ vel cum ipsi
privatim oramus; non enim decet orationem alienis ser-
monibus interrumpere, nisi maxima necessitas cogat.

Bonaventura‚ Spec. Disc. p. 2. c. 10, continue vult a
nobis officium recitari, cum privatim recitatur ; idest, ut in-
terruptiones in eo non fiant (sic enim loquitur) “nisi neces-
sitate cogente.’' Narratque Theologum quendam Parisien-
sem, cum intervenisset Episcopus, horarum officium quod
instituerat, prosecutum esse inclinatis duntaxat reverentiae
et salutationis gratia cervicibus, postea ea excusatione
usum esse, ne miraretur Episcopus, quod majori Domino
loqueretur.

Vel cum publice oratur in templo. Bonaventura, Spec.
Disc. p. 4. c. 3: “Reprehensibile,'' inquit, “est collocu—
tionibus, dum Missae officium celebratur, intendere; quod
tunc etiam secularibus clericis jus Canonicum interdicit.”

Vel cum habetur concio de rebus divinis. Quia id
offensioni cum caeteris audientibus est, tum ei qui dicit3
proptereaque indicium est hominis divina negligentis mini-
meque pendentis, inter sacras conciones animum intem-
pestiva collocutione distrahere.

Secundo, videtur etiam moderanda ac fraenanda lingua,
cum quid manibus una cum fratribus laboramus. 10. Quia
tum corpus in laboribus requiem aliquam quaerit, saltem
confabulationis et colloquii, ut levius laborem ferat. Inter
labores autem opusque manuum non est facile verba mode-
rari ; quia attentionem diripit labor, solviturque facile mens
intenta labori. 20. Quia minus commode succedit opus, si
quae ad id requiritur attentio animi mutuis sermonibus
dissipetur. Quapropter mos fuit antiquis illis AEgyptiis

TT 2

