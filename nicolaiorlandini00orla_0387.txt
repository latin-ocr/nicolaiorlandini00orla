De Disciplina Mensoe. 367

P. Ignatius nos externae tantum servire decentiae, nisi ab
interiore proficiscatur exterior; ex interiore quippe animi
affectu, potius quam ab optima quadam institutione,
manare debet honesta, pura, atque elegans vescendi ratio;
ut infra etiam dicemus. Sicut et temperantia et modestia
ab interiore animi affectu ipsce quoque prodire debent,
ut verce solidaeque sint, nam hoc quod addit Constitutio:
“interius et exterius,'' non tantum ad decentiam, verum
etiam ad duas priores, temperantiam inquam et modes-
tiam, referre possumus. Omnis quippe virtus in Societate,
si ex Constitutionum praescripto nutuque vivimus, magis
interior, quam exterior, esse debet.

Dicamus igitur de singulis; et primum de prima, hoc
est, de temperantia. Temperantiam autem hoc loco
non eo modo accipimus, quo accipit et intelligit Hugo,
vquam in eo tantum videtur ponere, ut tractim et sine
festinatione quis comedat.1 Id enim nos ad decentiam
potius quandam revocabimus; sed temperantiam, ut
diximus, appellamus modum quemdam atque mensuram
in cibis, quae est inter nimium et parum, quam, non
edendi voluptas, sed naturae necessitas statuit. Hanc
Bonaventura paucis expressit, cum ita dixit: “De mensura
vero comedendi difficile est dare certam regulam, nisi
-quod inter duo semper medium teneas.‘’2 Nimirum tem-
perantiae summam attigit, qui utrumque vitat extremum.
Virtus enim, cum sit, medium scilicet obtinet, ut virtus
omnis moralis. Tertullianus: “Editur,'' inquit, “quantum
esurientes capiunt: haec est cujusque mensura, fames et
esuries.”3 At multi, etiam hac sedata atque restincta,
mensis incubant et ultra captum capiunt. Quam sit
autem in religiosorum mensis temperantia tum utilis,
tum necessaria, nihil attinet dicere. Nihil enim sic
salutem, ut Chrysostomus ait, nihil sic sensuum acumen
operatur, nihil sic aegritudinem fugat ut moderata refectio.

1 De Instit. Novit. c. 21. 2 De Instit. Novit. p. 1. c. 8.
3 In Apolog. e. 39.

