De C castitate. 3 2 1

DIFFICULTAS EX HUMANA IMBECILLITATE.

Imbecillitas humana in tribus item cernitur rebus.
Primum in ipsa hominis natura, ut ei cum multis ani—
mantibus est communis, quae sua sponte ad procreandi
voluptatem toto impetu fertur.

Et quidem S. Diadocus, cum de perfectis jam viris
loqueretur, quorum etiam corpora his interdum facibus
inflammantur, ejus rei causam in naturam primum retulit :
“Quia haec‚” inquit, “voluptas propria est naturae, utpote ad
generandum insita, quamobrem facile corpus superatur;'’
et quidem tanta est haec voluptas, ut, juxta Augustinum:
‘⁶ In corporis voluptatibus nulla sit major.'’1 Et B.
Hieronymus ad Furiam: “Grandis virtutis est et sollicitae
diligentiae, superare quod nata sis; in carne, non carnaliter
vivere, tecum pugnare quotidie, et inclusum hostem Argi
(ut fabulae ferunt,) centum oculis observare.” Atque hanc
quidem tantam naturae voluptatem auctor ipse naturae,
Deus, ei inservit; ut et hic Hieronymus dicit, et con-
firmat Basilius, propter necessitatem propagandae prolis,
ne in tam necessario opere cessatio ulla contingeret.2
Quocirca, etiam ante primi hominis lapsum naturamque
corruptam, fuisset hic procreationis appetitus, excepto
tamen ardore immoderatae libidinis, et cupiditatis deformi-
tate ; licet Augustinus sentire videatur, non fuisse primos
homines per hanc libidinem, qua nos, gignituros.3 Sed
theologi plerique dissentiunt. Quodsi tantam vim tum
habebat hic, quam diximus, appetitus, quia naturalis;
quantum nunc habeat necesse est post acceptum vulnus
originalis culpae, cum usque quaque hominis est infecta
et depravata natura? Quare ex ipsa corporis natura tam
infirma, tamque ad voluptatem sua sponte propensa, licet
intelligere quanta sit hominis imbecillitas ad resistendum,
quamque ardua castitatis pugna, cum intestinus et inclusus

² De Civit. Dei 1. 14. 6. 16. 2 Lib. de vera virgin.

³ De Civit. Dei 1. 14. c. 24.
V

