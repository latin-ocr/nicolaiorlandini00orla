222 De ratione vivendi Socielalz's.

ad seterna, saepe illa non pro mediis, sed pro fine adhi-
bentur. Atque ita prava efficitur mentis intentio ; cumque
ea oculis subjecta sint nostris, magis etiam nos movent et
afficiunt quam aeterna, quae non videntur, neque sub
sensum ullum cadunt. AEterna autem propria mentem
suam non detorquent atque inflectunt, cum ipsa sint finis
noster; ideoque multo est honestius eorum spe metuve
duci, quam spe aut metu temporalium. Quod quidem
ea, quae parenthesis loco noster Pater interserit, satis
indicant: “Quamvis hinc etiam juvari debeant;’' quae
quidem verba magis pertinere videntur ad spem mercedis
aeternae, aut aeternae poenae metum, quam ad temporalem
vel mercedem vel poenam. Verumtamen minus pura
mens est, cum eorum etiam amore magis quam Dei
charitate movetur, ut hoc ipsum infra pluribus.

Temporalia autem bona, ut de his prius dicamus,
quibus flecti aut torqueri meus recta potest, tria omnino
sunt: jucundum, utile, honestum; quibus totidem mala
respondent: dolor, paupertas, ignominia. Ergo ut illorum
spes plerumque nos ad bonum trahit, ita horum metus
a malo retrahit; ex quo fit, ut minus virium habeat in
plerisque charitas Dei, vel ad agendum quidpiam vel ad
cavendum, atque hinc tota pravitas mentis. Faciamus
hoc planius exemplis.

Videbatur Petrus apostolus Magistro suo bene consu-
lere, cum in monte Thabor tabernaculum ei fieri cupiebat3l
sed revera suam potius voluptatem et commodum, quam
Christi gloriam ac bonum, spectabat. Quod ex antece-
dentibus ejus verbis satis liquet: “Bonum est nos hic
esse.’'1 Idemque, metuens ne jucundissima Magistri sui
consuetudine privaretur, increpabat eum, quoniam dixerat
multa sibi a Scribis et Principibus perferenda: “Absit,”
inquit, “a te, Domine3 non erit tibi 1]Οο.”2 Propterea
dixit illi Christus: “ Non sapis ea quae Dei sunt, sed ea

quae hominum.'’ Nempe quia temporale aliquid et huma-

} Matth. 17. ² Matth. 16.

