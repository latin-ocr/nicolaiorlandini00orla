648 De ratione vivendi societatis.

causam dicit esse Plutarchus de Amor. Frat. cur in humano
corpore Deus pleraque bina fecerit, propter salutem
mutuumque auxilium; nam manus manum adjuvat, et
pes pedem3 ideoque etiam Dominus binos discipulos
misit, ut observant doctores. Bonaventura Spec. Disc. p. 4.
6. 2.: “Non est tutum,'' inquit, “aut decens religiosis,
quos congruit binos ire, alterum ab altero longius separari :
talisque separatio eis in periculum, et occurrentibus cedit
in scandalum.’'

Quoad secundum. Duo maxime in ipso comitatus
ordine conservando servanda sunt, ex quibus oritur vis
decori atque modestiae.

Primum. In ambulandi ratione ut mos servetur,
scilicet ne alter alterum ambulando praecurrat, comi-
temque fratrem post se deserat: sed aequalis sit utriusque
ingressio, nisi forte dignitas adjuncti comitis postulet, ut
sinas eum aliquanto praeire. Qua de re Bonaventura,
Spec. Disc. p. 2. 6. 6. : “Est et ordo reverentize,'' inquit, “et
decentia} in incessu, ut non passim seniorem junior
antecedat.'’

Et Isaias Abbas de Junior: “Si cum majoribus,’'
inquit, “iter facit, ne prcecedat omnino.'' p. 168. or. 2.

Et Doroth. Ser. 24: “Cum ambulas in via ne praeoccupes,
aut praecedas majores tuos: quod si tuum erit praecedere,
prasstolare socium tuum, neque multum velis eum anteire.”

Alterum est in totius exterioris hominis continentia
ac moderatione: ut inter ambulandum eandem uterque
moderationem, quoad ejus fieri potest, in continendis
oculis, lingua, caeterisque membris, nec non veste ipsa,
semper adhibeat. Nam si alter demissos et modestos,
alter vagos et errantes oculos gerat; alter in sermone
sit parcus et rarus, alter blateret loquaxque sit; alter in
motu membrorum decorum semper attendat, alter totus se
agitet, caputque et manus foede concutiat3 alter denique
intra pallium sese modeste contineat, alter id parum
concinne gerat, eoque aut ora obvolvat, aut ad humeros

