140 De ratione vivendi Soceetatz's.

Deinde, quia solidior patientiae laus in perferendis
impositis, quam in susceptis, elucet. Quos enim tuo non
erudias exemplo, cum eas humiliter admittis nec obmur-
muras‚ cum eosdem vultus, eandemque frontem geris, cum
de corrigendo peccato continuo cogitas, cum animum non
demittis et contrahis, sed constantiam et patientiam tenes?
Declarat illius monachi, cujus ex Cassiano meminimus
supra, ob acceptam ab Abbate alapam, patientia. Quod
“idcirco ab Abbate factum est,” Cassianus scribit, “ ut
cunctis qui aderant juvenis patientiam patefaceret, et
omnes, qui interfuissent tali spectaculo, modestiae erudi-
rentur exemplo.''l Quam maturo autem id senior consilio
fecerit, res probavit, “Nam memorabilis patientiae juvenis
tanta id animi lenitate suscepit, ut non modo nullus fuerit
ex ejus ore sermo prolapsus, vel tenuissimum murmur
tacita labiorum agitatione signatum3 sed ne ipsa quidem
oris modestia atque tranquillitas, aut color saltem quantu-
lumcumque mutatus.’'2 Quid? quod ipsis quoque magistriS
patribusque spiritualibus discipulorum in toleranda mo-
deste poena prodest exemplum? Ut cerni licuit in eo, quem
supra nominavimus, Libertino, cujus patientiae ac lenitatis
exemplum ferociam fregit Abbatis. Sic actum est, quod
in Dialogis Gregorius ait, ut ad magnam mansuetudinem
perduceretur pater, et humilitas discipuli magistra fieret
magistri. Quod ipsum dici potest de illo, qui supra
nominatur Acacio, cujus patientiae admirabilis recor-
datio magistrum ferocissimum adeo mansuefecit, ut post
discipuli funus sobrie vixisse, et pone ejus tumulum
cellulam extruxisse dicatur. Atque haec de utilitate et
*praestantia imposita} poenae, et de toto genere poenitentiae,
,ad laudem et gloriam Christi jesu. Amen.

¹ Coll. 19. c. 1. '³ Ibid.

