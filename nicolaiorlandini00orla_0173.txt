De delationis dffcultczle. 153

Vaccusatf’l tum quia cautiores efficimur in posterum,
damusque operam ut idipsum vitium cujus insimulamur
longissime a nobis absit, quod forsitan aliquando potuisset
accidere nisi cautio fuisset adhibita3 tum denique quia
iniquis delationibus perferendis multas simul virtutes
exercemus—patientiam ac tolerantiam, propter falsam
atque injustam criminationem, cujus gratia condonat nobis
Deus peccata nostra, qui in tribulatione peccata dimittit.
Humilitatem deinde ac submissionem exercemus dum
non multum ipsi nos excusamus, sed more Sanctorum
calumniam saepe nostram, quam propulsare facile possu-
mus, non repellimus, ut memoriae proditum est fecisse
Paphnuffium, cum ei falso furtum codicis objiceretur,
aliosque multos quos non attinet no1ninare.² Charitatem
praeterea virtutum parentem exercemuS, dum falsis dela-
toribus non succensemus, sed pro iis benignas preces
fundimus; quod ipsum maximam vim habet ad placandam
nobis Divini Numinis majestatem. Fiduciam denique et
spem in Deum exercemus, qui innocentiam saepe nostram,
nobis silentibus et in se sperantibus, planam facit, ut ejus
quem dixi Paphnutii et aliorum. Quare idem nobis licet
dicere de iniqua delatione, quod de detractione aequo
animo ferenda Bonaventura dicit: “Immo hoc ipsum
ex pugna intus exercitata magnae utilitatis est, quia est
purgatio peccati, vitii lima, exercitatio virtutis, meritum
rgloriae, praeparatio pacis.‘'³ Quae omnia in falsae delationis
calumniaeque tolerantia cernuntur.

Tertium, ex eodem capite oritur difficultas; quia
nequaquam persuadere nobis possumus eum qui detulit'
studio charitatis adductum, sed potius perturbatione aliqua
aut abalienatione animi propter offensionem aliquam for-
sitan interpositam, aut certe emolumento vel commodo,
sive ut a Superiore gratiam ineat, sive ut samam aliquam
probitatis colligat. Verum si te in delatore commovet

¹ De Insor. Novit. p. 1. c. 6. 2 Cassian. Coll. 18. c. 15.
3 De Infor. Novitsp. 2. c. 11.

