512 De ratione vivendi Socz'etatzk.

ab Apostolica Sede facultatem habet eum, cum opus
fuerit, Ecclesiae legibus praeceptisque laxandi. Quocirca
nihil est, quod Divinae Majestati vereatur offensam, dum
in iis, quae vetantur, obedit: immo existimare aequum est
novo se obedientiae merito auctum iri, si a Superioribus
spiritualibus animam suam regi sinat, ut Constitutio
jubet, et in re tam ardua, sibique perdifficili, magna
tamen cum puritate pareat.

DE OBEDIENTIA MEDICIS CORPORALIBUS ATQUE
ι INFIRMARIIS PRAESTANDA.

DIXIMUS de priore obedientia, quam Superioribus
spiritualibus exhibere debent aegroti; sequitur ut de
posteriore, quam medicis corporalibus atque infirmariis
praestare debent, pauca dicamus. Eodem scilicet quo
Ecclesiasticus ordine, qui cum monuisset in morbis ante
omnia orandum esse Deum, et ab omni delicto cor
mundandum, sacerdotumque preces et sacrificia postu-
landa, de medico mox subjecit: “Et da locum medico,
etenim illum Dominus creavit; et non discedat a te,
quia opera ejus sunt necessaria.” Dare autem locu-m
medico nihil cst aliud nisi eum admittere et audire,
eique praescribenti, quae ad curandum corpus pertinent,
obedire. Causam autem cur cedendum et parendum
medico sit, geminam subjicit; et quia “Dominus creavit
illum'' in usum hominurn, et “quia opera ejus sunt neces-
saria.'’ Oportet igitur ei cum omni humilitate parere,
quandoquidem a Deo datus est, et instrumentum est
Ejus, quo ad recuperandam sanitatem uti nos vult.
Quamvis enim primam et praecipuam spem in praesidiis
nos deceat collocare coelestibus, vult tamen Deus hac
humilitate nos uti, ut medicorum etiam, quos hac de
causa creavit, operam adhibeamus, eisque necessario
pareamus, tanquam non consequuturi‚ nec facile recu-

