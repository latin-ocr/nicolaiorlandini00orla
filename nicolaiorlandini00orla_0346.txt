326 De ratione vivendi Socz‘elatz‘s.

virtutis tribuendum Jordanus censet. Imo aliquos jam
spirantes et animam agentes, cum jam caro prope esset
emortua, accepimus nondum se ab hoc igne liberos
proclamasse; ut presbyter ille moriens, apud Gregorium,
qui accendente femina, quae conjux illi quondam fuit:
“Recede,'' inquit, “ mulier, etiam num vivit, tolle paleam.''
Nec vero aetatem omnem modo, verum etiam omnem
hominum conditionem hic hostis aggreditur, hoc est, non
modo novos atque tyrones, verum etiam veteranos atque
perfectos. Testis est eximia sanctitate vir, B. Macarius,
cujus haec sunt verba: “Qui prudentia ac discretione
pollent, asserere non audent, nos, qui gratia Divina
praediti sumus, turpibus et obscoenis cogitationibus non
affici.’'1 Climacus etiam neminem excipit; sic enim in
Gradu de Castitate: “ Quis, oro, homo est qui vivat,
et non videbit mortem inquinationis suae?’' Ac ne
Gregorius quidem quempiam excipit, qui in Ι. Reg:
“Quis‚'' inquit, “ita sibi subjicere carnem, quis unquam
sibi restringere mentem potuit? Quis sic manere in carne,
ut de carne turpes motus nullos sustineret?''

Sed quid conquirimus testimonia cum sanctum
Prophetam “secundum cor Dei'' lapsum esse turpiter non
ignoremus? Imo graves Patres censent stimulum carnis
in Paulum stimulum fuisse libidinis, ut Anselmus:
“Sti1nulus,” inquit, “iste forsitan concupiscentia carnis
erat;”2 et Gregorius idern significat: “Ecce‚'' inquit,
“qui ad tertii coeli se secreta sustulerat, resistentes carnis
motus habebat.’'3 Et Hieronymus ad Eustochium de custo-
dia virginitatis, cujus illa sunt verba: “ Si Paulus apostolus,
vas electionis, separatus in evangelium Christi, ob carnis
aculeos et incentiva vitiorum reprimit corpus suum, et
servituti subjicit, ne forte aliis praedicans ipse reprobus
inveniatur, et cum videt aliam legem in membris re-
pugnantem legi mentis suae, et captivantem se in lege
peccati; si post nuditatem, jejunia, famem, carceres, et

¹ Hom. 16. ² In 2. Cor. 12. 3 In Ι. Reg. l. 6. c. 1.

