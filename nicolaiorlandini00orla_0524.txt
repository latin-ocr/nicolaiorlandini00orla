504 De ratione vivendi Socz'etatzlv.

propter eos, qui perfectae pietati student, Deoque se totos
credunt, quam propter homines saeculares, et qui nondum
in fide perfecti sunt, a Deo concessas: tametsi vere iis
uti licet vel cum lucro et merito, ut supra significavimus.
Sed huc etiam, opinor, respexit Ambrosius, cum in Ps.
118 ita dicit ;1 “Qui se medicis dederit, seipsum sibi
abnegat, nimirum quia contraria‚'' inquit, “divinae cog-
nitioni, praecepta sunt medicinae; quae a jejunio revocant,
lucubrare non sinunt, ab omni intentione meditationis
abducunt.” Non quod revera prohibere medicinas intel·
ligat. Ideoque viri interdum sancti, cum aegrotant,
adhibendos medicos omnino non censent, ut Barnabas
Anachoreta‚2 qui festucam pedi infixam ne videri quidem
a medico passus est. Id quod B. etiam Bernardo usitatum
fuisse ex ejus vita potest intelligi;3 quem ait Gulielmus
Abbas imbecillem et languidum, circa seipsum fuisse
negligentem, corpus suum variis infirmitatibus per se
attenuatum, jejuniis insuper et vigiliis sine intermissione
atterendo. Ut mirum nemini videri debeat, si fratres de
S. Anastasio corporales vetet quaerere medicinas, ut supra
diximus.

Beatus quoque Basilius4 quaerit an ex verae pietatis
proposito sit uti medicina; et ita demum respondet, ut
intelligatur datam quidem a Deo esse hominibus medi-
cinam, ut dicitur Eccl. 38, sed tamen propriae salutis spem
in manus ponere medicorum absurdum esse et a ratione
alienum.

Et S. Diadochus⁵ dicit licere iis, qui in coenobiis et
civitatibus continentiae propositum excolunt, cum aegro·
tant, medicos advocare, modo in iis spem sanationis non
collocent. Duabus autem de causis medicos iis concedit:
altera, quia non potest fieri, ut semper fiduciam habeant
impetrandi custodiendis Dei mandatis jam partam : altera,
ne in cupiditatem inanis gloriae et in tentationem diaboli

² C. contraria de consess. d. 9. ² In Prat. Spir. c. 10. ³ In vit. l. i. c. 8.
4 In ascet. p. 99. ⁵ C. 93.

