In Regulus Modestz'oe. 603

DE MODESTIA MOTUUM GESTUUMQUE CORPORIS.

Sed jam de praeceptis singularibus, quoniam de uni-
versis diximus, disseramus. Primum autem praeceptum
ad capitis regendi rationem pertinet juxta ΞΜ. Regulam.

IN SECUNDAM REGULAM.

“CAPUT huc illuc leviter non moveatur.'’ Quatuor hac
regula in gubernando capite praecipiuntur. Primum, ne
leviter moveatur: quia, cum sit primum et praecipuum
corporis membrum, magis apparet in eo id quod dedecet,
quam in caeteris membris. Neque quisquam vir gravis
caput facile movet, sive quid a tergo geratur, sive quid
loqui coeperit. Sunt enim qui ad omnem popularem
strepitum, aut etiam ad omnis aurae flatum caput vertunt,
in quo suam indicant levitatem. Quare Clemens Alex-
andrinus, 1. 2., Paedag. c. 7. “Sit autem‚¹' inquit, “gravis
quoque aspectus, collique conversio, ac motus honestus
et decorus.” Sunt etiam qui inter loquendum caput
identidem agitent, de quo Bonaventura, Spec. dis. p. c. 2,
“Si os,'' inquit, “loquitur, caput non agitetur. Ratio
est: quia est indecorum, si unum membrum alterius
usurpet officium, ejusque ministerium sui admixtione
confundat.’'

Secundum quod praecipitur, est, ut geratur erectum:
tum quia inclinatio capitis animum dejectum indicat 3 tum
quia id contra naturam est, quae os homini sublime dedit
ad supera contemplanda, non autem eum abjecit ad
pastum, ut caeteras animantes3 tum quia nimia inclinatio
hypocrisim arguit, ut significat Bernardus, Formula hon.
vit.; tum denique quia eadem minus speciosa est, minus-
que decora. Quo etiam accedit valetudinis ratio, cui
noxia est capitis perpetua demissio, propterea quod humo-
res facile in oculos aut in pectus defluunt: contra vero, si

