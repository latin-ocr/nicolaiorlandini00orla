390 De ratione vivendi Socz'etatz‘s.

anagnosten, quod nos quidem jucundissimum arbitramur;
neque unquam sine aliqua lectione apud eum coenatum
est, ut non minus animo, quam ventre convivae delecta-
rentur.''l Eandem consuetudinem indicat Plinius secundus
in Avunculi vita, ut mox patebit. Plutarchus porro, cum
quaerit quaenam potissimum acroamata coenae sint adhi-
benda, memoriae prodidit Romae suo ferme tempore hunc
irrepsisse morem, ut inter coenandum Platonis Dialogi
recitarentur a pueris, praesertim apud eruditos et doctos,
quo se interim tanquam quodam mentis pabulo recrearent.²
‘Quibus nihil sane aliud videtur fuisse propositum, nisi ut
vel temulentiam ebrietatemque salutari aliquo acroamate
coercerent, vel ut tanquam homines, non tanquam bestiae
se cibo reficerent, una eademque opera et animum pas—
centes et corpus.

Triplex igitur potest 6556 hujus lectionis finis, quae
adhibetur ad mensam: unus quidem ad animorum
pastum, dum reficiuntur et corpora ; alter vero ad frenum
linguae tenendumque silentium; tertius ad temperandam
cupiditatem in cibis. Constitutio autem primi dumtaxat
meminit, quia in hunc quodammodo posteriores inclu-
duntur. Quisquis enim in reficiendo corpore animum
etiam audiendo pascit, is eadem opera et a noxiis
sermonibus sese abstinet, et rationis frena cupiditati
injicit, ne ab intemperantia superetur. Ac si non aliud,
certe hoc ex mensarum lectione consequimur, quod multa
nec id agentes addiscimus, et omne mensarum tempus
lucro apponimus, quod homines literarum studio addicti
ne frustra contererent, anagnosten etiam ad epulas adhi-
bebant. Nam de Plinio historico sic secundus: “Super
hanc, scilicet mensam, legebatur, adnotabatur, ct quidem
cursim. Memini quendam ex amicis, cum lector quaedam
pronuntiasset perperam, revocasse et repeti coegisse. Huic
avunculum meum dixisse: intellexeras nempe. Cum ille
annuisset3 cur ergo revocabas, decem amplius versus

¹ Cornelius Nepos in Vitae. Β Sympos. lib. 7. q. 8.

