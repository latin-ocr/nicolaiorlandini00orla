De agenda ubique vita. 6 3.

rum vero remedium, quod tumori mentis opponitur, est
ut Sanctos viros nobis ante oculos proponamus, qui
quidem, religiosae humilitatis studio, apud exteros latere
inglorii, quam domi suae cum gloria esse, maluerunt. Nam
Β. Pynuphium narrat Cassianus,l cum presbyter et Abbas
esset celeberrimi in AEgypto coenobii, amore humilitatis
incensum, eo relicto in longinquum Thebaidis profugisse
coenobium, ubi triennium totum delituit ignotus, in hor-
torum nempe cultura glebisque versandiS, velut abjectus
atque indoctus agricola: repertumque a suis, iterum in
Syriae partes occultandi sui gratia secessit, tanta hu-
militate flagrabat. Nos vero, qui eandem profitemur
humilitatem ac disciplinam, si forte apud exteros sumus,
ostentandi nostri gratia redire festinamus ad nostros, ita nos
inflat superbia; sed consimilibus retundenda erit exemplis.

Secunda causa, quae in oppidi nobilitate vel obscu-
ritate versatur, etiam ipsa ex ambitione oritur et
superbia; quid enim aliud nos stimulat, ut relictis obscuris
loca nobilissima perquiramus, nisi quaedam ostentationis
ambitio, existimantes aliquid in nobis esse hominum
laude atque admiratione dignum! Non enim desunt
interiores quidam spiritus coenodoxiae, qui nobis illud
idem suggerant quod olim Christo Domino fratres ejus:
“Si hzec facis, manifesta te ipsum mundo.''2 Agebat enim
tum Christus in Galilaea, humili videlicet civitate, et in
ea miracula ac prodigia patrabat: ideo fratres ut in
clarissimam Judeae civitatem se conferret, ubi edendis
miraculis agnosceretur, hortantes aiebant: “Transi hinc,
et vade in Judaeam, ut et discipuli tui videant opera tua,
quae facis.'’3 Augustinus autem fratres Domini dicit, am-
bitione quadam inductos, Christum fuisse cohortatos acl
hanc mundi gloriam quaerendam, quod et ea in ipsos
quoque velut proximos redundaret. propterea quod in
locis celeberrimis major gloria ex admirandis operibus
comparatur. Ut igitur Christus non audiendos fratres

³ L. 4. Instit. 303 et Coll. 20. ‘⁸' Joan. 7. ³ Joan. ibid.

