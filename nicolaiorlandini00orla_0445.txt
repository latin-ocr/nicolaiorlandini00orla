De necessitate 7720dcratz' laboris. 425

Basilio, qui ait mensuram operum pro cujusque viribus a
Praefecto praescribi oportere.1 Et angelus B. Pachomio
sic praecipit: “Ne plus operis fratres facere compellantur,
sed moderatus labor omnes ad laborandum provocet.¹’

Verum hic caveant aliqui ne suae mollitudini indulgeri
velint, dum nimium laborem obesse corporibus affirmamus,
credantque nimium et immoderatum illum esse, qui
imponentibus moderatus et cujusque viribus satis aptus
et accommodatus videtur. Imponentium enim, non sub-
euntium debet esse judicium, qualis statuendus sit laborum
modus3 nec vero imponent illi plerumque, nisi quantum
cujusque vires ferre posse usu ipso didicerint.

ξ 2.—-DE NECESSITATE MODERATI LABORIS.

Jam quod attinet ad necessitatem moderati laboris,
Constitutio nostra hunc tanquam necessarium exigit, non
solum ab iis fratribus qui Marthae funguntur officio,
verum etiam ab iis, qui animum et mentem excolunt;
d-uas videlicet ob causas, et propter animum et propter
corpus.

Dicamus prius de corpore, quoniam de ejus valetudine
et sanitate nunc agitur, posterius autem de animo, quo
libentius suscipiatur labor. Corpori prodest labor tribus
de causis. Primum quia corpus exercet, ut ambulatio
et id genus aliae exercitationes, quibus nativus excitatur
calor, nec sinitur corpus desidia ac situ tabescere. Planum
id fieri potest in rebus etiam inanimis, quarum multae
situ ipso squalent et hebetantur, motu se ipsae tutantur;
nam ferrum gladiique, si eos non exerceas, rubigine
exeduntur, et aqua conclusa facile corrumpitur, eaque
vero motu atque agitatione se ipsa tutatur. Sed usus
ipse docet quanto rectius valeant ii, qui vel laboribus,
vel ambulationibus et caeteris hujusmodi exercitationibus
corpus exercent, quam qui totum diem sedent et in

1 Ascet. c. 43.

