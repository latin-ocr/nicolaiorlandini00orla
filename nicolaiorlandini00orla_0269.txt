De recta intentione. 2 49

ille qui dicit fratri suo; dimitte ut tollam festucam de
oculo tuo (scilicet hypocrita es), nam propter gloriam hoc
facere videtur, ut ipse justus esse videatur; unde ei dicitur
a Domino: Hypocrita ejice primum trabem de oculo tu0.''1
Ergo nimium esse proclivem ad alios corrigendos, indicium
est vanae mentis.

Quartum vero indicium est benignitas compassionis,
quia, ut Gregorius ait, qui bonus est corde, benignus est
compassione. Tenendum est autem, quod supra diximus,
rectam mentem aliquo ex illis tribus bonorum generibus
detorqueri ac depravari voluptatIS, commoditatis, honoris.
Qui autem his quaerendis minime intentus est, sed divinae
tantum gloriae obsequioque totus studet, is bona illa, quae
diximus, ad alios pervenire facile patitur, imo charitate
quadam impulsus ea mavult aliis, quam sibi ipsi. Ex
hac igitur charitate benignitas compassionis oritur, quia
vera charitas compassionem habet, ut ait Gregorius, et
benignam eam Paulus appellat, ut quae, suis contemptis
commodis, in omnes benefica est. Rectae autem inten-
tionis nervus, ut saepe diximus, charitas est. Contra vero,
qui quaerit quae sua sunt, menteque prava est, aliorum
nulla miseratione tangitur. Cujusmodi erant Scribae et
Pharisaei, qui alligabant onera gravia et importabilia, et im-
ponebant in humeros hominum; digito autem suo nolebant
ea movere.2 Nec mirum, quia omnia opera sua, teste
Christo, faciebant ut ab hominibus viderentur. Quid igitur
mirum, si nulla eos aliorum miseratio capiebat, qui sua
semper quaerebant, obliti Dei, obliti proximorum?

Quintum et postremum signum est immobilitas mentis,
tam in adversis, quam in prosperis. Hujus ratio est, quia
qui Dei gloriam quaerit, in quo sita est rectae mentis
intentio, quidquid accidat, non valde curat. Deus enim
unus sibi ipsi curae est, hujus gratiam magno aestimat,
praeterea nihil, semper igitur laeto, semper aequo animo
est. Cerni id licet in sancto Job, qui simplex et rectus

1 Matth. 7. ² Matth. 23.

