In Regrulas Modestiae, 697

est enim eum velle placere. Propterea Bernardus, cum de
superbia cenodoxiae matre loquitur: “Inventa‚” inquit,
“occasione loquendi, si sermo de litteris exoritur, vetera
proferuntur, et nova; volant sententiae, resonant verba
ampullosa.'’

20. Si in loquendo multus sit, et vix loquendi spatium
concedat iis quibuscum loquitur. Voluptas enim sermonis,
quae ex gloria quadam oritur, facit illum loquacem, atque
verbosum. Propterea Clemens, supra: “Neque enim
prolixe unquam loquendum, neque multo sermone uten-
dum.''

Bernardus, ibidem: “De patientia, de humilitate, de
caeteris virtutibus plenissime disputat3 ut si audieris, dicas,
ex abundantia cordis os loquitur;’' et paulo ante dixit:
“Praevenit interrogantem, non quaerenti respondet, ipse
quaerit, ipse solvit, et verba collocutoris imperfecta prae-
scindit.'’

30. Si orto de caeterorum laudibus virtutibusque
sermone, laudes illas obscurare conetur: metuit enim ne
videatur inferior iis, qui laudantur.

Censorem etiam se profiteri cujusque vitae aut artis,
indicat hominem gloriae deditum: quisquis enim est ejus-
modi vult haberi prudenS‚ et sapiens rerum aestimator;
vult acri videri judicio atque ingenio, qui caeterorum vitia
acute perspiciat, intelligatque quid in quaque re ab
unoquoque peccetur. Plutarchus, de sui laud„ “Ambi-
tiosis,’' inquit, “multas praebet ad excurrendum in sui
laudationem occasiones vituperatio, ac reprehensio aliorum.’'
Et mox: “Importunissimus est, qui gloriam ex alterIus
dedecore venetur; quippe qui ex aliorum culpa laudem
sibi quaerere videatur.'' Tale quid habet Bonaventura,
Spec. Disc. p. 4. c. 5 ; “Pessimus laudandi modus se ipsum
cum aliorum injuria praedicare.''

40. Si de se suisque rebus saepe loquatur: philautia
enim haec sine gloriae cupiditate esse non potest. Atque
hinc oritur alterum illud vitium, quod cavendum esse dixi,

