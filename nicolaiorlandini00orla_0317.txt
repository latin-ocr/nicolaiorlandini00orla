De Examina 2 9 7

Prophetam, “vias nostras '³¹ et studia nostra, et in eo se
quisque judicet profecisse, non cum non invenerit quod
reprehendat, sed cum, quod invenerit, reprehendet.''²
Porro id quod dicit vir sanctus, sopita vitia denuo excitari
confirmat etiam his verbis B. Macarius: “Malitia dat
operam ut lateat et secreto habitet in mente hominis, et
ad certum tempus vitium desinit hominem perturbare, ut
audeat is jurejurando affirmare in se ultra non excitari
talem affectionem, et tamen paulo post uritur concupis-
centiae vitio, ita ut in eo perjurus inveniatur.''3 Et alibi
ait, saepenumero quosdam e fratribus repertos esse tanta
gratia perfusos ut affirmare auderent quinque aut sex
annorum spatio concupiscentiam exaruisse, et nihilo-
minus vehementius incitatam eos tandem torsisse et
accendisse. Quae cum ita sint, planissime intelligimus
neminem posse usque adeo subigere vitia sua omnesque
pravas animi propensiones, perturbationesque ita corrigere
atque sedare, ut examinis praesidio ac putatione non egeat.

Tertia interrogatio. Cur, cum tanta sit quotidiani
examinis opportunitas, tantumque in eo praesidii ad omnem
virtutis profectum, tamen tam pauci ex eo perfecti atque
absoluti evadant.

Respondeo, id accidere si manentem in nobis fomitem
et adversarias potestates excipiamus; quia examinis ratio
a Patre nostro tradita non rite servatur, nec aliqua ex
his capitibus satis ad actionem revocantur. Sex autem
vitia in ea fere incidunt, ex quo fit ut tanto proposito
praesidio minus proficiamus. Primum vitium oritur ex
secundo examinis capite, quia delicta nostra eorumque
foeditatem non satis videmus, nec ad ea pervidenda lumen
petimus ; neque enim vel tenuem labeculam ferre posse-
mus, si cujusque peccati vim turpitudinemque perpen-
deremus. Nam si aspersum pulverem in veste non
ferimus cum regis in conspectum veniendum est, quo
pacto vel levissimam ferremus culpam ante oculos Dei,

¹ Thren. 3. ² In Cant. Ser. 58. ³ Hom. 15.

