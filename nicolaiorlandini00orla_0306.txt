286 ·De ratione vivendi Socz'etatz's.

Respondeo secundo, hoc ipso quod vitia et peccata
disquirimus, intelligimus, ex ipsa diminutione vitii, quanta
sit ad virtutem facta progressio. Sicut enim diminutio
cupiditatis, quemadmodum Augustinus ait, augmentum
est charitatis, ita et hic ego dixerim diminutionem vitii
incrementum esse virtutis, ut diminutio tenebrarum incre-
mentum lucis est, diminutio morbi incrementum sani-
tatis; quantum enim de privatione amittitur, tantum de
habitu comparatur. Et, ut ait Bernardus: “Tolle super-
flua, et salubria surgunt, utilitati accedit quidquid cupi-
ditati de1nis.'‘1 Atque idcirco virtutum ac benefactorum
nostrorum mentio non fit, sed tantum peccatorum ac
malorum, quorum ex pugna atque victoria, illa facile
intelliguntur. Imo malorum peccatorumque consideratio
in examine ad benefactorum fructum virtutumque primo
ac per se refertur.

Respondeo tertio, etsi nulla videatur fieri mentio bono-
rum atque virtutum, ea tamen adhuc in judicium vocari et
examinari. Nam in peccatorum numerum etiam ea, quae
in benefactis delinquimus, includuntur; ita oblique etiam
benefacta probantur atque expenduntur.

Secunda interrogatio. Quid si admissa praesenti die
peccata nulla sint, aut certe perpauca, ubi adhibeatur
Examen? Potest enim tanta interdum mentis esse custodia,
praesertim cum §acrosancta Eucharistia die festo suscepta
est, ut id temporis, quod ad discutiendum se datum est,
materia examinis vix appareat.

Respondeo primum, vix fieri posse ut in dictis, vel factis,
vel cogitatis delicti aliquid noxaeque non inveniatur, prae-
sertim si aut cogitationes innumerae, aut occulta peccata, aut
ipsorum benefactorum vis inspiciatur. Cogitationes qui-
dem, nam, ut ait B. Gregorius: “Quis considerare valeat
quanta mala, per momenta temporum, ipsi, in constantibus
cogitationum motibus, perpetramus? Facile est enim
opera perversa vitare, sed nimis difficile est ab illicita cogi-

¹ In Cant. Ser. 98.

