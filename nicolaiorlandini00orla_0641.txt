In Regulas Modeslz‘ae. 621

20. Indicant etiam duplicem animum et simulatum;
rugarum enim nomine duplicitas designatur, ut ait Gre-
gorius, 23 Mor. in illud Job. 17: “Et rugae meae testi-
monium dicunt contra me.” Quod vitium longe abesse
debet a servo Dei; quia “Vae duplici corde,” ut dicitur
Eccl. 2. Oportet autem servum Dei minime astutum
esse, sed simplicem, et simplicitatem etiam ipsa fronte
testari, ne in eum quadret vulgare proverbium: Aliud
habet in fronte, aliud in pectore. Qua in re imitari
decet Dei Matrem, quam tradit Nicephorus simplicem
fuisse, minimeque vultu fingentem. Eccl. Hist. l. Ι. c. 2.

30. Indicant moestitiam; quia in moerore frontem con-
trahimus propterea quod contrahitur etiam cor et animus,
unde oritur contractio frontis. Contra vero, cum frontem
exporrigimus, laetitiae signa damuS, quia et tum cor ipsum,
cum est in laetitia, dilatatur. Servus autem Dei ornnem
frontis contractionem vitare debet, ut testetur interiorem
animi laetitiam, et ut aliis affabilem, hilarem, gratiosumque
se praebeat: alioquin nemo sit, qui ejus congressu ac
consuetudine delectetur. Quemadmodum enim cum nu-
bibus contractum est coelum, moerorem omnibus incutit
et quasi tristitiam quandam3 cum vero nullis nubibus est
obductum, sed egregia tempestate omnibus aperitur, ex—
hilarat animos, et quadam quasi voluptate perfundit: sic
homo cum frontem atque ora contraxit, a suo congressu
deterret omnes; cum vero exporrigit atque explicat, ex-
hilarat universos,

40. Indicant alienationem voluntatis. Nam curn alieno
animo sumus ab aliquo, rugas frontemque contrahimus:
contra cum amici sumus, et propenso in aliquem animo,
propensionem ipsam animi, placido etiam vultu hilarique
testamur. Sic Laban alienus a Jacob tristis erat. Gen. 34.

50. Indicant conscientiae perturbationem. Lege Atha-
nasium in Apologia ad Constantium, p. 2093 et in vita
Antonii. “Cujus animi puritas,'' inquit, “cognoscebatur
ex vultu'' p. 651.

