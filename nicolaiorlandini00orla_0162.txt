142 De ratione vivendi Socz'elalis.

facultate sibi comparanda necessarii propemodum sunt,
qui cum a peritis fuerint indicati, quantum de vitiis
erratisque quotidiana admonitione detrahitur, tantum de
arte ac disciplina paratur3 ut merito inde fluxerit illud
adagii: Errando discitur, quia dum frequenter erratur, et
per monitorem corrigitur error, ipsa videlicet disciplina
perficitur. Quod idem valere debet in hac una omnium
difficillima spiritualis vitre arte, quae, nisi ad corrigendos
errores, qui crebro ac frequenter incidunt, diligens obser-
vator accedat, profecto aut admodum sero, aut non satis

, commode poterit comparari. Perspicua est igitur sua

vitia noscendi necessitas. Quod autem nulla melior ea
sit noscendi ratio, quam cum ad Praepositum deferuntur,
id hac ratiocinatione conficitur. Nam triplex noscendi
ratio fingi potest: prima quidem, cum ea nos ipsi nostro
studio atque inquisitione dispicimus 3 altera, eum aequalium
aut amicorum admonitione ea cognoscimus3 postrema, cum
ad Superiorem, qui ea in nobis corrigat, deferuntur. Haec
duabus antecedentibus, quamvis optimis, valde praestat3
ex his enim alia alia melior est.

Ac prima quidem, quae nostro studio comparatur, partim
in sui pactoris discussione, partim in pia precatione posita
est. Nam et examen speculum est conscientiae, ut Bernardus
appellat, in quo vitia nostra cernimus, quodque verus poeni-
tens, ut ille ait, ‘⁴ non cessat quotidie inspicere, tergere, ac
tenere.''l Et sancta deprecatio ad dispicienda peccata
lumen affert, juxta illud David 2 “Accedite ad eum, et illu-
minamini, et facies vestrae non confundentur 3 ”2 eademque
Sanctum Spiritum in nobis gignit, cujus est arguere de pec-
cato ;3 et quem Diadocus “lucernam cognitionis’'4 appellat,
propterea quod quidquid est in anima vitii ac tenebricosi
ejus splendore deprehenditur.

Haec igitur optima est illa quidem sua vitia perspi-
ciendi ratio, sed melior adhuc est altera, quae ex amicorum
admonitione proficiscitur 3 et quatuor fere de causiS.

² De Inter. Dom. c. 6. ² Ps. 33. 3 Joan. 16. 4 C. 28.

