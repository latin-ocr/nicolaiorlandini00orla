De vita communi. 85

necessaria quiete corporis, cultu, atque victu. Quae tria,
quamvis nobis cum caeteris hominibus et secularibus sint
communia, tamen, quia disciplina quadam reguntur
externa et quasi temperantur, magnopere differunt. Nam
quod attinet ad somni quietem, secularis homo nullos
habet in capienda quiete cancellos, arbitratu suo cubitu
surgit, arbitratu discedit: apud nos autem statutum a
Constitutionibus est certum cubandi tempus; nec, quia
fesso laboribus somnus obrepit, cubandi tempus antici-
patur; nec, quia mane expletus usquequaque somnus non
est, continuari pro voluntate potest. “Lassus ad stratum
venias, ambulansque dormites* Rustico monacho Hier-
onymus ait, “et necdum expleto somno surge c01npellaris.''1

Ipsa vero lecti ratio quantam continet disciplinam,
quae culcitra constat non amplius una, eaque perangusta
minimeque molli ; nam culcitrarum multitudinem ac molli*
tudinem, qualem secularis habet, Societas semovet, ct vix
geminam concedit aegrotis

Quanquam autem de nocte non surgimus, nec instar
aliorum ordinum licet illud usurpare de nobis :—“ Media
nocte surgebam ad confitendum tibi;'’ illud tamen aliud
usurpare certe possumus z—“Praevenerunt oculi mei ad te
diluculo, ut meditarer eloquia ’[ιιε1,”2 quia diluculo, et mican-
tibus adhuc astris, ad orationem et coelestia meditanda
consurgimus. In cultu vero corporis quam a seculari
differimus! non modo quod spectat ad formam, quse
quadam nos necessitate secernit; verum etiam quod ad
materiam attinet et elegantiam, quia seculares, nisi pre-
mantur inopia, et nitido et eleganti utuntur amictu. Nos
autem ex Constitutionibus decenti quidem certe, minime
tamen pretioso utimur, nec vanitati ut plerique homi-
num in vestiendo corpore, sed necessitati servimus.
Itaque quod praecipit Cassianus, id arcte tenemus ut “ea
sit nostra vestis, quae verecundiam nuditatis repellat, et
frigoris retundat injuriam; non quae seminaria vanitatis

¹ Epist. 125. 2 Ps. 118.

