454 De ratione vivendi societatis.

Alterum, quia contra praeceptum Dei facimus: alterum,
quia contra justitiam: est enim Domini praeceptum, ut
nos ipsi diligamus, cum dicitur, “ Diliges proximum tuum
tanquam teipsum.” Constat autem, ut Basilius ait, eum
falso diligere proximum ejusque prospicere commodis, qui
seipsum diligere nescit. “Et qua tandem ratione man-
datum ille juste implere dicitur, qui causam cum famulo
corpore integre ac juste non judicat; caeterum subjugandi
obtentu, illud se castigare professuS, indiscreto potius
impetu pessime consumit ac perimit?'' Haec Basilius.
Alterum vero, quia contra justitiam et contra rationem
facimus: idque tripliciter. Primo, quia nostri non sumus,
ut saepe jam diximus, nec vitae nostrae domini, ut ei
grave damnum nobis liceat inferre. Ideo Paulus ad
Corinthios ε “ Et non estis vestri,''1 inquit; et ad Romanos :
“Nemo,'’ inquit, “nostrum sibi vivit, et nemo sibi moritur:
sive enim vivimus, sive morimur, Domini sumus.⁷'2 “Qui qui-
dem, si fuisset bonum,’' ut magnus Basilius ait, “ negligere
corpus, et quod vivum est mortuum constituere, tales nos
esse initio condidisset: si vero hoc non fecit, omnino quod
bonum esse sciebat, hoc fecit.” Si vero quod bonum erat,
hoc nos esse fecit, peccant qui, quod bene factum est, non
ut est custodiunt. Ideo et Apostolus jubet obsequium
nostrum rationabile esse: “Obsecro,'’ inquit, “vos per
misericordiam Dei, ut exhibeatis corpora vestra hostiam
viventem, sanctam, Deo placentem, rationabile obsequium
vestrum.'’ Ubi Glossa: rationabile, inquit, obsequium
vestrum, cum discretione; ne quid nimis sit, sed cum
temperantia corpora vestra castigetis, ut non natura:
defectu cogantur dissolvi, sed vitiis mori. Hoc nimirum
significare voluit Dominus in Deuteronomio, cum jubebat,
sicubi nidus avis esset inventus, et mater incubans ovis
vel pullis, matrem ipsam dimittere, non necare, pullos
autern et ova capere; ut intelligamus carnem quidem
nostram non esse necandam, vitia vero ipsa quae ab ea

² 1. Cor. 6. ‘2 Rom. 14.

