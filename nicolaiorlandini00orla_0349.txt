De C astz’tate. 3 2 9

secutus ad templum satan vidit in suo throno sedentem,
suis stipatum satellitibus ac ministris, apud quem cum
de unoquoque quid egisset curiosius inquireretur, multique,
qui jactarent se in perniciem hominum multa molitos,
auctoresque fuisse discordiarum et caedium, gravissime
plecterentur; ad extremum surrexit quidam qui se diceret
quadraginta ipsos annos insidiatum monachi castitati,
vix tandem extorsisse, ut proxima nocte antecedente
cum scorto rem haberet; cujus tam ardui facinoris magni-
tudinem Princeps daemonum admiratus detractum de
suomet capite diadema vertici ejus imposuit, et suo eum
collocavit in throno. Tanti est apud daemones posse
aliquando in hanc fraudem, atque in hanc labem perfectis-
simum quemque Dei servum impellere.

DIFFICULTAS PROPTER INSIDIAS.

Tertio, difficilis etiam redditur carnis libidinisque
victoria, quia castitas multis patet insidiis, dolo circum-
venitur ; caro autem cum putatur exstincta et jam domita,
tum maxime nos oppugnat. “Somnum vulpes simulant
ut ovem fallant,’' Climacus ait, “daemon vero corporis
pudicitiam fingit, ut animam perimat.’' Ne credas in vita
tua luto carnis tuae. neque tibi ipsi omnino fidas, donec
Christo Domino obviam pergas. Scribit in Homilia
quadarn B. Macarius, saepenumero repertos esse quosdam
e fratribus tanta gratia perfectos, ut affirmare aude-
rent, quinque aut sex annorum spatio, omnem libidinis
cupiditatem omnino exaruisse, quae nihilominus vehe-
mentius incitata eos torserit atque accenderit.

In perpetua sui ipsius custodia dicitur fuisse Paphnu-
tius, tantaque multos per annos continentia vixisse ut
existimaret se a libidinis cupiditate jam tutum, ut qui
,cunctis daemonum oppugnationibus superiorem se esse sen-
tiret. Sed cum, in adventu fratrum, parat aliquod obsonii
quod iis opponat, nescio quo casu manum adurit, qua ex

